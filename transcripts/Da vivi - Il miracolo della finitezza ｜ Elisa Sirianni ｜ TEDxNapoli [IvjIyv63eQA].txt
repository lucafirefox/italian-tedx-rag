 Facendo finta che la morte non esista, passa la paura di morire? In Italia e in tanti posti del mondo viviamo come se la morte non esistesse. Il limite, che è la principale caratteristica che connota la nostra vita, è rimosso. Tutti nasciamo e tutti moriamo, è ciò che ci rende simili. Ma tanto parliamo e ci prendiamo cura delle prime fasi della vita, quanto rimuoviamo e giriamo lo sguardo dall'altra parte se si tratta dell'uscita di scena. Siamo senza dimora sul tema più importante di tutti. È come se vivessimo un'alienazione di tipo emotivo e culturale. E se la distanza emotiva è normale ed è di tutte le epoche e di tutti i luoghi, ci sono culture che integrano maggiormente il limite. Integrare il limite porta dei benefici di tipo emotivo, ci fa sentire meglio. Il limite è qualcosa che non ci piace, tutti i giorni facciamo fatica ad accettarlo. La fragilità è vissuta come un insuccesso. No limits è il nostro principale slogan e anche il nostro principale autogol. Perché se non riconosciamo l'esistenza della fragilità, difficilmente saremo pronti e saremo capaci di fare i conti con la nostra fragilità, quando si presenterà. Siamo in una società che ci vuole eternamente potenti, eternamente giovani, eternamente performanti. La vecchiazza della fragilità è un'altra cosa. La vecchiaia e la malattia, spesso confuse tra loro, non sono parte di un processo, ma sono inattese disgrazie. E ce ne vergogniamo. Il lutto è uscito dal radar. Quando muore una persona cara, ci diciamo che bisogna tornare in pista il più velocemente possibile. E la vita va avanti. I bambini spesso non vengono portati ai funerali. Con l'idea di proteggerli da un dolore prematuro. Io ero una di quelle bambine. Quando abbiamo davanti un malato grave, siamo un po' scomodi, perché involontariamente ci mette di fronte alla nostra possibilità di ammalarci. Alla nostra fragilità. È difficile entrare in ascolto profondo con una persona che non sta bene, perché ci porta su un territorio scivoloso, dove rischiamo di perderlo e rischiamo anche di perderci. Parlare di morte è più scabroso che parlare di sesso. Di fronte ai cari, una persona che non sta bene non dice della sua paura di morire, con l'idea di proteggerli. E i cari non dicono della loro paura all'ammalato, con l'idea di proteggerlo. Però qual è il risultato? Che siamo tutti più soli e più spaventati. Ed essere soli di fronte alla malattia e alla morte è una delle peggiori disgrazie che mi venga in mente. Aver paura della paura è normale, però complica parecchio le cose. Quattro anni fa ho fatto un sogno. Mi trovavo a Rio de Janeiro, una delle mie città preferite. È una di quelle città dove la vitalità sembra direttamente proporzionale alla mortalità, al senso del limite. È una di quelle città dove il volume della musica, l'intensità dei colori, la bellezza del paesaggio, la grandezza della frutta, sembrano andare a braccetto con un grande senso di precarietà, di minaccia all'esistenza. Insomma, io mi trovavo a Rio, però non ero su una spiaggia assolata, bello una buona e fresca caipirina, ero in una favela sotto una tettoia di metallo, a un tavolaccio di legno e stavo per mangiare, era l'ora di pranzo, una brodaglia marrone. E con me c'era un'amica che sentivo che in quel momento mi stava tradendo. Ecco, la cosa strana è che io ero felice di essere lì. Ero felice di essere sotto quel sole, in mezzo a tutta quella gente. Ero in una dimensione di curiosità, di viaggio. Tutto era esotico, ero aperta alle meraviglie che mi si potevano parare davanti insieme alle brodaglie marroni. Mi sono svegliata avendo la sensazione di aver fatto un bel sogno e quando l'ho raccontato a Maya Cornacchia, una professionista dell'accompagnamento al tema della mortalità, Maya mi ha detto che mi ero fatta un bellissimo regalo. Perché mi stavo dicendo che la vita poteva essere felice anche con un cancro durante una chemioterapia. Quattro anni fa io ho ricevuto una diagnosi di tumore, mentre il mondo era malato durante una pandemia. E la sensazione è quella che potete immaginare. C'è un grande disorientamento, una grande paura, un terrore cieco direi. Non è sufficiente dire che ti cedono le gambe. Io avevo preso degli appunti, avevo scritto che mi sentivo che il corpo era passato da uno stato solido a gassoso. Non mi sentivo più la pancia. Il corpo per un po' non poggiava da nessuna parte. Nell'immaginario comune, cancro, significa morte. E anche nel mio immaginario all'epoca. Non ho potuto far finta di niente perché è come avere una persona che strilla con una personalità enorme e tu non riesci a girarti dall'altra parte. E allora ho cercato di dialogare con questa paura. E' arrivata davanti una parola. Avventura. Me l'ha messa davanti Maya. Io ho pensato che arditezza parlare di avventura una malata di cancro. E' stata però la parola più preziosa che potessi trovarmi davanti. E' stata una specie di bussola che io porto con me tuttora. Maya mi stava dicendo di restare curiosa. Di non temere che potessi incontrare soltanto mostri. Di rimanere aperta a quello che potevo incontrare. Familiarizzare con il terrore. Con l'ignoto. Esercitando fiducia. Era l'inestimabile possibilità che avevo davanti di non fregarmi con le mie mani. Quella che oggi io considero una sorta di ricompensa. Diciamo così. E quindi mi sono messa in ascolto. Ero autorizzata a non sapere. Una questione con cui io davvero contro il fricco ho fatto molta fatica nel corso degli anni. Potevo quindi cambiare schema. E allora mi si sono presentate davanti alcune possibilità. Altre sono andata a cercarmele. Sono andata a cantare, anzi a fare vocalizzi con Raffaella. Ho disegnato un tavolo. Ho fatto acopuntura e conversazioni memorabili con Giuseppina. Ho fatto delle camminate in silenzio con Nicoletta. E poi con Anna su una panchina ho desiderato uno spazio di elaborazione delle tante questioni che avevamo davanti per pazienti oncologici. E poi Anna ha realizzato un laboratorio che esiste tuttora e si chiama Versi di cura. Ed è un laboratorio dove si incontrano medici, pazienti e parenti dei pazienti per affrontare le questioni emotive e sanitarie che si trovano davanti. E quel laboratorio mi è stato di grande ispirazione per quello che è arrivato dopo. E anche di grande beneficio emotivo. Quali scoperte ho fatto? Ho scoperto che vicina alla possibilità di morire, quindi più a contatto con la mortalità, c'è molta vita. Tutto era molto più saporito, i colori erano più vividi e io ero più lucida. Avevo una lucidità che mi sono trovata a rimpiangere più di una volta. Sono arrivata a dire che si vota meglio a contatto con la propria finitezza. È molto più chiaro quanto sia indispensabile l'amore. È chiaro che sei qui e ora e sei sollecitato a domandarti come ci vuoi stare. Impari a dire ho bisogno. Ti trovi a vivere il beneficio di scoprire le cose come se fosse la prima volta, come fanno i bambini. Evidentemente sembravo anche un po' più giovane perché tutti mi davano del tutto. È una grande pedagogista la morte. Florinda Cambria, filosofa, dice che il sapere della finitezza è all'origine di tutti i saperi. Che la morte ci serve, che saremmo finiti senza la morte. E quindi io ho vissuto uno dei periodi di maggior senso della mia vita e non me lo sarei mai aspettato. Mi sono ritrovata, mi sono liberata, ho tolto da cassetti che avevo chiuso a doppia mandata questioni fondamentali come la creatività e la fragilità. E mai mi sarei immaginata che da quella fragilità derivasse una maggiore assertività, una maggior forza, una maggiore centratura. Siamo così sciocchi da dover rischiare di perdere qualcosa per godercela. interiorizzare l'idea del limite, della finitezza. Ci consente di avere meno paura invece che più paura, di essere più protetti invece che meno protetti dal limite della vita. Ci consente di fare buone scoperte, ci consente di liberarci dall'angoscia, del tentativo di una rimozione impossibile da realizzare del tutto. Il tabù della morte può essere peggio della paura stessa di morire. Sicuramente procura più danni. Io ho fatto questa esperienza, una delle possibili esperienze di malattia. Forse un'esperienza che è un punto di vista a cui non tutti pensano. Mi sono però costruita una specie di cassetta degli attrezzi. In questa cassetta degli attrezzi ho pensato che potesse essere una buona idea condividerla. Con i malati, con i parenti dei malati e con i sani, forse soprattutto con i sani. Ed è da questo che quattro anni fa è nata l'idea di Da Vivi, il miracolo della finitezza. Si è costruito lungo il tempo con Mario Biagini, che è un attore, un regista. E ha preso forma nell'ottobre scorso al Teatro Metastasio di Prato. Grazie a Massimiliano Civica, che ha deciso di sostenere l'idea. Grazie al contributo di pensiero e attivo di Carlo Biagini, che è un medico. Di Marcella Agostinelli, con la dirigente sanitaria. Di Costanza Lanzara, con l'antropologa. Grazie a una fitta rete di partner che hanno deciso di sostenere l'idea. E a centinaia di cittadini che hanno deciso di partecipare a questo percorso. Da Vivi, il miracolo della finitezza parte da una domanda. È possibile avere benefici esistenziali politici e sociali dall'integrazione dell'idea della mortalità? E quindi abbiamo costruito un percorso, fatto più di domande che di risposte, e portiamo avanti una serie di attività in spazi pubblici, soprattutto in teatro. Un teatro inteso, a differenza di come ce lo immaginiamo normalmente, come agora, come spazio di dibattito pubblico, dove trattare temi urgenti per la comunità. Se ci pensate, un teatro è un po' un tempio laico, dove ci si reca tutti insieme, per assistere a qualcosa che nasce e muore nell'arco di una serata. È il luogo della massima finitezza e anche il luogo della memoria. Ed è una specie di metafora festosa di un rito funebre. E si sperimenta la relazione a teatro. Grotoschi, uno dei padri del teatro contemporaneo, dice Il teatro colma la distanza tra te e me. E la relazione, tra l'altro, è uno dei principali antidoti alla paura di morire. È dalla parola insieme che nasce la forza del teatro. Uscire dalle nostre case per recarci in un luogo, per trattare un tema che ci sta a cuore, tutti insieme, costituendo una comunità, credendo nel concetto di comunità, è una delle cose più inaspettate che forse ci possano venire in mente di fare oggi. In questo senso è anche una delle cose più rivoluzionarie. Che cosa facciamo? Facciamo un laboratorio teatrale, facciamo assemblee su un territorio, su tutto il territorio pratese, facciamo conferenze, interviste, c'è un gruppo di pensiero, di esperti che si riunisce online per discutere la tematica, c'è un gruppo Facebook a cui tutti si possono iscrivere. Insomma, è un percorso composto da varie azioni e mette l'accento sulla vita. Mette l'accento sulla possibilità di vivere vite gioiose anche se la vita è finita, forse proprio perché la vita è finita. Ci rivolgiamo a cittadini di qualunque tipo, età, provenienza, nazionalità, credo, laici, e abbiamo coinvolto tanti esperti di tanti ambiti del sapere, medicina, filosofia, antropologia, artisti, teatranti, con l'idea di creare una polifonia di voci, perché forse la prima idea quando si affronta un tabù è cercare di nominarlo, svelarlo, denudarlo, no? E quindi, come dice Carlo Sini, che mi fa piacere citare, filosofo Carlo Sini, gli esseri umani sono capaci di morte perché sono capaci di parola, sono capaci di raccontare. Questo naturalmente non significa che tutti debbano verbalizzare la sofferenza, il proprio dolore. Significa che dobbiamo sentire di poterlo fare, che non è sconveniente, che non è inopportuno. Stiamo cercando di realizzare anche un patto d'ospitalità. È un documento politico, la parte più esplicitamente politica del progetto, e questo documento sottoscritto dal Comune di Prato, dall'azienda sanitaria locale, dai cittadini, serve per una migliore gestione dell'ultima parte della vita, una gestione pratica. Perché forse è più facile avere meno paura della morte se quest'ultima delicatissima fase è gestita con rispetto, come va gestita. Se la relazione medico-paziente ancora si gioca quasi esclusivamente sulla somministrazione di una terapia. Se il malato viene assimilato alla sua patologia e non viene visto come persona, se ogni anno la sanità subisce drastici tagli quasi nell'indifferenza generale, beh, forse qualche problema con questo tema ce l'abbiamo. Occuparci di mortalità, che è il tema più ittimo e più pubblico che esista, significa mettere mano anche agli ostacoli che impediscono una più serena gestione del distacco, che è doloroso. È doloroso per chi resta e per chi va via. Bene, io sognavo di fare una festa con questi professionisti della cura, quando mi sono creata queste aree di benessere, con le varie Raffaella, Nicoletta, Anna, e di metterli tutti in una grande casa, insomma, sperando che l'esito fosse dei migliori. Non ho fatto questa festa, ma è nato da Vivi, il Miracolo della Finitezza, che è un progetto che ha coinvolto molte più persone di quelle che io avrei potuto accogliere in una casa. e sono persone che ci testimoniano il benessere che deriva loro da questo percorso. E tutti noi che ci stiamo lavorando abbiamo un grande benessere. In questo senso è la miglior festa a cui io abbia mai partecipato. Grazie. Grazie.