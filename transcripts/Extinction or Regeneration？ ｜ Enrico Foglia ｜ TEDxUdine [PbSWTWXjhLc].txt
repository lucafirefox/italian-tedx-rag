 Maria Tardone Revisore Maria Tardone Revisore Felicissimo di essere qua con voi. Ho visto entrando prima che c'erano molte persone giovani, molti ragazzi e ragazze. Posso chiedervi di alzare la mano a tutti quelli che hanno meno di 30 anni, così mi rendo conto. Ok, tantissimi. Allora, ragazzi, inizio molto male per voi in prospettiva. Sono delle informazioni non belle, ma vi garantisco che alla fine mi riprendo. Allora, l'Agenzia Internazionale dell'Energia ci informa che nel 2023 abbiamo toccato il record delle emissioni di CO2, 38 miliardi di tonnellate. Questo ha comportato il fatto che è stato l'anno più caldo della storia dell'umanità e è stato quello che ha visto più eventi avversi dal punto di vista climatico. Allora, ma chi è colpevole di tutto questo? Qual è la responsabilità più grande? È incontrovertibile. Diciamo, la scienza dice che sono le attività umane e in particolar modo sono le attività produttive. Ma allora, se è tutto chiaro, se sappiamo chi è responsabile, perché nulla sembra cambiare. Allora, la verità è una, poi non molti amano dirla, specialmente chi lavora nel mondo delle aziende, come me. Le aziende sono ancora adesso progettate per crescere e per aumentare le proprie vendite. In questo momento, milioni di persone che lavorano nell'azienda cercano in tutti i modi di farvi comprare il tonno con le pinne gialle, il vasetto di yogurt con i fermenti lattici di cui il vostro intestino non può fare a meno, e macchine elettriche, ecologiche, bellissime, che viaggiano per chilometri senza trovare mai un semaforo o una coda. Allora, io mi sono domandato, ma come è possibile, come possiamo conciliare questo modello con la sostenibilità e, in definitiva, con la nostra sopravvivenza? Sicuramente non chiedendo alle aziende di smettere di produrre, perché colpiremo il nostro sistema produttivo, il nostro sistema sociale, al cuore. La risposta che mi sono dato è dobbiamo far diventare la sostenibilità una strategia, una strategia di sviluppo aziendale. In maggio dell'anno scorso ho pubblicato un libro con altri due coautori, Christian Sarkar e Philip Kotler, nel quale presentiamo un modello che riesce a tenere insieme queste due fasi, il benessere economico dell'azienda, del nostro sistema produttivo e il benessere della comunità. E abbiamo chiamato questo modello modello rigenerativo. Prima di fare questo, vi voglio far focalizzare però su un aspetto. Allora, noi giudichiamo la salute di un'azienda da due fattori. Uno è il fatturato, cioè quanto l'azienda sostanzialmente vende, ma l'altro è il valore. Ancuni di miei colleghi prima l'hanno detto, nel valore c'è la visione, c'è la capacità di attrarre talenti, c'è la capacità anche di essere sostenibili. E queste due fasi, questi due aspetti, sono interconnessi ma sono diversi. Questo è l'esempio, vi cito un esempio per tutti. Delivero è un'azienda che fa ovviamente consiglia di cibo a casa. A aprile del 2021 decide di quotarsi in borsa perché aveva avuto un aumento del fatturato enorme grazie o a causa del Covid. Primo giorno di quotazione alla Borsa di Londra perde il 27%, bruciando 2 miliardi di euro. Evidentemente il fatturato dell'azienda era ottimo, non era il valore dell'azienda, cioè come l'azienda gestiva, stava gestendo i rapporti con i rider. Detto questo, andiamo a capire in che cosa consiste il modello rigenerativo e per fare questo vediamo il modello attuale, cioè quello non rigenerativo. Questo è molto semplice. Secondo questo modello tutta l'organizzazione si focalizza su un unico interlocutore, il consumatore, il cliente. Tutto il resto non conta. La prima novità del modello rigenerativo è che viene introdotto un secondo interlocutore, che è la comunità. intesa come quell'ecosistema costituito dall'ambiente e dalle persone che vivono in quell'ambiente. La comunità di riferimento di un'azienda è dove tipicamente l'azienda o produce o vende, in qualche modo interagisce. Allora, è interessante capire, una volta fatta questa distinzione, come avviene un modello rigenerativo. Allora, un modello rigenerativo, qui c'è un grafico che è meno complicato di quello che sembra. Da una parte c'è l'azienda e dall'altra parte c'è la comunità. Un processo di rigenerazione parte quando un'azienda investe parte dei propri profitti per creare, per generare un impatto positivo sulla comunità, aumentando i beni comuni. I beni comuni sono l'aria pulita, sono la capacità di esercitare i propri diritti. Allora, questo gesto fa sì che si instauri tra la comunità e l'azienda un rapporto di fiducia molto profondo. Eccola, il trust. E questo qua, e abbiamo studiato, e adesso vedremo degli esempi, genera un aumento del valore dell'azienda. L'azienda è più profittevole, l'azienda è in grado di assumere persone, di attrarre talenti, e è in grado di resistere ai momenti di crisi. Voglio farvi degli esempi, perché sono molto più significativi di questi grafici. Cioè, come è possibile mettere in pratica, o chi sta già mettendo in pratica, questo modello. E vi porto a Ballarò. Ballarò è un quartiere che è in una parte che un tempo era un po' trascurata di Palermo, e lì c'è il ristorante Molti Volti. Lui, alle mie spalle, è Claudio Arestivo, uno dei fondatori. Allora, il ristorante Molti Volti è l'esempio concreto di un modello rigenerativo che funziona messo in pratica. Perché? Perché sostanzialmente questo luogo ha due fasi. Una fase profit, chiamiamola così, che è costituita da un ristorante etnico, nel quale Claudio impiega prevalentemente persone extracomunitarie. pensate che il capo chef è un ex generale delle forze afghane. Accanto a questa attività, Claudio fa delle attività per la comunità che non sono profit. Innanzitutto ha creato un spazio di co-working che mette a disposizione della comunità, del vicinato. E lì, diciamo, ospita le riunioni, per esempio, di Amnesty International o di Libera. Ma non solo. Claudio e i suoi soci aiutano, se lo vogliono, i propri dipendenti a tornare nel proprio paese se vogliono aprire magari e sviluppare il business nel posto da cui vengono. e in questo momento questo ritorno di competenze ha già visto apertura di aziende in Tanzania, in Senegal, in Nepal e in Marocco. In sostanza, l'unione di queste due fasi, diciamo la fase profit e non profit, genera il successo commerciale del ristorante, che tutte le sere è pieno. e questa bella storia però si interrompe a febbraio 2022. nella notte del 16 febbraio, un incendio non doloso distrugge tutto. 40 persone a casa e Claudio è restivo ovviamente disperato. E a quel punto il modello rigenerativo fa vedere tutta la sua potenza. perché Claudio decide una mossa disperata, si sbilancia, potremmo dire. Mette su un fundraising con il quale chiede aiuto economico per ripartire. In pochissimi giorni, duemila persone donano. Una somma piccola, ma tutti insieme consentono di rimettere in piedi molti volti in 63 giorni da quella notte. Abbiamo visto come un piccolo ristorante di quartiere abbia avuto enormi benefici. Lì a Palermo la comunità ha deciso di non far morire il ristorante simbolo dell'integrazione. Ma vi starete chiedendo, ma le grandi aziende? Ma il modello rigenerativo può essere applicato anche da una multinazionale? Torniamo indietro al 2020. Covid, lockdown. Moltissime aziende mettono la propria forza lavoro a casa. Io stesso, insomma, mi ricordo quei giorni. E BIP, ecco vi parlo di un'azienda che si chiama BIP, una multinazionale con 5.000 persone, fa come tutti gli altri, mette tutti i suoi dipendenti a casa. Nel 2021 vi ricordate che il Covid comincia ad allentare la sua morsa, no? E per cui le aziende richiedono ai lavoratori, ai propri colleghi, di tornare in ufficio. E lì BIP fa una scoperta. Molti colleghi, molte persone, che erano, diciamo, assunte sulla sede di Roma e di Milano, erano tornate a passare il periodo del Covid, del lockdown, nella propria città di origine. Molte, un numero non trascurabile, era tornato proprio in una città di Palermo. Allora, ecco là il primo gesto del processo rigenerativo. L'azienda decide di aprire una sede a Palermo per evitare a queste persone quella che sarebbe stata molto probabilmente la seconda emigrazione della loro vita. e lo fa in un posto dove non aveva business e non aveva interessi economici. Qui si accende la magia rigenerativa. Le istituzioni locali, la stampa, le università danno a questo gesto, a questa apertura, un clamore inaspettato per la stessa BIP. E come risultato tantissimi neolaureati e neolaureate palermidani cominciano a mandare curriculum perché volevano lavorare in questa sede. Allora, BIP, che come tante società di consulenza è sempre alla ricerca e affamata di nuovi talenti perché insomma tengono in piedi il proprio business, si rende conto che quello che doveva essere soltanto un costo, un investimento poteva essere invece, poteva avere un grande ritorno perché poteva diventare un posto dove assumere persone qualificate prima che prendessero la via di Milano o di Roma. Insomma, la faccio breve. Le persone che lavorano lì hanno un'energia, una felicità, una produttività così alta che BIP ha deciso di far diventare questo esperimento un modello. e per cui dopo Palermo ha aperto Messina, Lecce e a dicembre dell'anno scorso Bari. Allora, questi esempi ci hanno permesso di capire che il modello rigenerativo è qualcosa che ha una base scientifica, è replicabile e è scalabile. Un'azienda, secondo anche questo grafico, può scegliere di generare valore per se stessa ma anche per la comunità. E abbiamo visto che quando questa magia avviene c'è valore esponenziale per tutti quanti. Oppure, come abbiamo visto per Deliveroo, può scegliere la fase di crescita di crescita solo per se stessa ma in quel caso il suo valore nel medio-lungo periodo può essere messo a rischio. Esiste una terza fase, una terza tipologia di azienda, che è quella in basso a destra, che io chiamo charity. Cioè, sono quelle realtà tipicamente no profit che si dedicano esclusivamente al benessere della comunità. e sono importantissime ma hanno il grande limite di avere un'azione limitata alla capacità del donatore o del volontario di supportarle. Incredibilmente c'è uno quarto tipo di azienda che io chiamo degenerativa. cioè è un'azienda che non produce valore né per se stessa né per gli altri. E vi starete chiedendo, ma è un'azienda assurda? cioè non esisterà questo tipo di azienda. Invece vi garantisco che il mondo è pieno di queste aziende. E vi faccio un solo esempio. La China Evergrande Group, io non so quanti di voi hanno mai sentito parlare di questa azienda, era il fondo di investimento più grande, investimento immobiliare della Cina. considerate che nel picco di capitalizzazione ha raggiunto una capitalizzazione intorno agli 80 miliardi di dollari. Beh, nel 2023 questa azienda è fallita. E le ragioni del fallimento sono tutte in questa foto. In questa foto si vede una delle tante città che la Evergrande ha costruito. questa dovrebbe essere a sud di Pechino, 60 km da Pechino. E era progettata per ospitare un milione di persone. Cosa manca in questa foto? Vedete delle belle costruzioni di stile nord europeo, ma manca una cosa. e le persone, le persone, bravi, in questo posto mancano le persone. Perché l'azienda era così concentrata sulla propria crescita che si è dimenticata di portarsi di darlo alla comunità. e in un momento congiunturale di rallentamento del mercato immobiliare in Cina non ha potuto contare, come ha fatto a Restivo, sull'apporto della propria comunità. E per cui è fallita. Vi lascio con le parole di Jane Goodall, che, come sapete, ha speso la sua vita a studiare l'ecosistema nel quale viviamo. e vorrei leggere insieme a voi. Non possiamo evitare di trascorrere un solo giorno senza avere un impatto sul mondo intorno a noi. Le nostre azioni possono fare la differenza e perciò dobbiamo decidere quale tipo di differenza vogliamo fare. Estinguerci o rigenerarci? Grazie. Grazie. Grazie. Grazie. Grazie. Grazie.