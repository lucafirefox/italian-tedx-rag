 Musica Vi è mai capitato, mentre eravate in una grande città d'Italia, d'Europa o del mondo, di conoscere qualcuno che vi dice vivo in questa città ormai da tanti anni, ma in realtà io sono originario di un piccolo paesino del sud. Questo è il mio piccolo paesino del sud da cui provengo. Si chiama Padula, è un paesino di 5.000 abitanti ed è a 100 km più giù di Salerno. Padula è un piccolo paesino, però è molto famoso per la Certosa di Padula, che in realtà si chiama Certosa di San Lorenzo. È il monastero più grande d'Europa. È un monastero del 1300 ed è patrimonio dell'UNESCO. Ovviamente a Padula non c'è solo questo, c'è tant'altro, è un paese ricco di storia e di cultura. Io a 19 anni ho dovuto abbandonare Padula perché sono andato all'università. Ho deciso di fare ingegneria informatica perché la mia passione erano i computer, perché ho iniziato a programmare all'età di 6 anni. Poi a metà anni 90 in Italia è arrivato internet. Io sono stato forse tra i primi del mio paese ad avere internet e l'ho visto come una grandissima opportunità, soprattutto di conoscere persone, di confrontarmi con il mondo intero. E poi ho iniziato subito a fare siti web e vendite online. E quindi questa mia passione oggi è il mio lavoro, infatti sono un imprenditore digitale nel campo dell'e-commerce. Ho girato l'Italia e l'Europa per lavoro. Nel 2019 però, un giorno, mentre ero a Milano per lavoro, mi chiama mio fratello e mi dice torna perché papà ha avuto un infarto ed è morto. E quindi ho deciso di ritornare al mio paese e di stare un po' da solo. Volevo ritrovare me stesso, volevo riconnettermi con le mie origini e trovavo molto conforto nella natura, nello stare nell'orto e nell'allevare le galline. Questa vita bucolica mi piaceva molto, mi faceva stare più tranquillo, mi sentivo più in forma e soprattutto riuscivo a lavorare ancora meglio rispetto a prima. Cioè producevo di più nel mio lavoro di smart working, io ho sempre lavorato in smart working. e soprattutto ho iniziato a vedere cose che prima non vedevo, per esempio la certosa. Ci ho fatto tre anni di scuola media e non l'avevo mai visitata. Quindi ho iniziato ad apprezzare il valore del tempo. Poi un anno dopo, nel 2020, arriva la pandemia. Allora tutti iniziamo a fare l'orto. Chi si faceva il pane, chi si faceva l'orto. Siccome avevo iniziato un anno prima a fare queste cose, ero diventato l'esperto. E quindi attorno a me si crea una comunità di amici e tra una zappata e una birra iniziamo a parlare di come fosse cambiato il nostro paese. Come le piazze fossero vuote. Ma non erano vuote solo per il Covid, erano vuote già da anni. Infatti, i piaduli soffrono uno spopolamento incredibile. Negli ultimi cento anni ha perso la metà degli abitanti. E se va avanti così, probabilmente fra cento anni non ce ne saranno più. La mia passione, internet, mi sono reso conto che in realtà ha contribuito tanto allo spopolamento di queste piazze. Perché non ci si incontra più nelle piazze tra amici, ma ci si incontra sui gruppi WhatsApp, ci si incontra sui social. Addirittura, per fare gli incontri di lavoro tra paesi vicini e facciamo le call. Quindi si parla di crisi dei piccoli borghi, crisi delle aree interne. Questo è però un paradosso. Internet ci doveva unire, ci doveva riconnettere con il mondo, ci ha resi tutti un po' più soli. soli. Ricordiamoci questa parola e torniamo un attimo alla certosa di Padula. Il monastero. Questo monastero del 1300 era abitato dai monaci. e la parola monaco deriva dal greco monos, che significa, guardate un po', solo. Cioè questi monaci se ne andavano ai monasteri per stare da soli, per pregare, ma paradosalmente attorno ai monasteri si creavano le comunità, si creavano i paesi, nascevano i paesi attorno ai monasteri. E pensate un po', nel Medioevo la parola monastero è stata quasi sostituita da convento. La parola convento deriva invece dal latino convenire, cioè riunirsi. Quindi due parole diametralmente opposte, monastero e convento, che esprimono lo stesso concetto. anche questo è un paradosso. E' divertente pensare che i monaci volevano stare da soli e creavano le comunità. Internet doveva creare una comunità e ci ha fatti rimanere da soli. Internet ha creato una grande comunità digitale, ma tante solitudini reali. Ora parliamo della crisi, dello spopolamento delle aree interne, come Padula. I giovani se ne vanno perché non trovano opportunità, se ne vanno per studiare, come ho fatto io, e poi magari non tornano più. Però si parla anche di crisi delle città. Le città sono in crisi, sono sovraffollate, non si trovano le case, caro affitti, caro vita, criminalità, stress, traffico, inquinamento. E quindi crisi delle città, crisi dei borghi. E mi è venuto il dubbio, ma non è che questa qua non è una crisi, ma in realtà è una rivoluzione. Siamo nel ben mezzo di una rivoluzione. Questa è la quarta rivoluzione industriale. Noi non ce ne rendiamo conto perché la stiamo vivendo, magari la leggeranno i nostri figli e nipoti nei suoi libri. Ho letto un libro una volta che parla proprio di crisi e rivoluzione, la differenza tra crisi e rivoluzione. Le crisi hanno una caratteristica principale, sono brevi, sono temporanee, prima o poi passeranno. Le rivoluzioni no, non passano, cambiano ma non passano, cambia tutto e non passano. Quando c'è una crisi, la cosa migliore da fare, sapete qual è? aspettare che passi. Quando invece c'è una rivoluzione, non bisogna aspettare, bisogna cambiare assolutamente atteggiamento. Cambiare atteggiamento, darsi da fare, non aspettare che qualcuno faccia qualcosa per portarci la gente nei paesi, perché non lo farà nessuno. Siamo destinati a distinguerci se non cambiamo atteggiamento. E così con questa voglia di fare, di cambiare atteggiamento, con quel gruppo di amici, abbiamo ristrutturato un'ala della Certosa e ci abbiamo fatto un co-working, un digital lab, un incubatore di start-up, oggi si chiamano così. Per noi invece è semplicemente un convento, un monastero diventato convento, dove uniamo le persone, le facciamo stare insieme, le facciamo parlare, le facciamo disconnettere dalla tecnologia, e si incontrano. Si incontrano persone diverse, bambini, ragazzi, commercialisti, avvocati, e li facciamo incontrare anche con i nomadi digitali che arrivano da tutto il mondo, e artisti che arrivano da tutto il mondo. Nel nostro convento ci sono pochissime regole, ma ci basiamo su tre principi fondamentali per combattere lo spopolamento. Questi principi non valgono solo per il mio paese, Padula, ma valgono per tutti i paesi a disco spopolamento. E i principi sono la restanza, la tornanza e l'attraenza. Restanza, perché bisogna poter restare. I ragazzi devono poter restare, e per poter restare devono formarsi. Quello che facciamo noi è formarli. gli insegniamo nuovi mestieri e anche i vecchi mestieri. Per esempio, nel nostro spazio abbiamo un giardino, e questo giardino l'abbiamo adibito ad orto. Sono venuti i ragazzi dell'agrario e hanno fatto l'orto. Loro ci hanno fatto l'orto certosino, così l'abbiamo chiamato, e noi, in cambio, gli abbiamo insegnato a vendere i prodotti dell'orto su internet. Così un giorno sapranno come vendere quando avranno un'azienda agricola. Altra cosa che bisogna fare è formare anche le aziende del territorio, perché se i ragazzi sono troppo formati e le aziende non sono attraenti per loro, i ragazzi se ne andranno comunque. E poi c'è la tornanza, tornare, far capire a chi se n'è andato perché non c'era un'opportunità, che invece oggi le opportunità ci sono. E le opportunità sono proprio dove non c'è niente, perché dove c'è già tutto sono meno le opportunità. Inoltre oggi, con la tecnologia, con lo smart working, possiamo lavorare ovunque. Conosco amici che stanno, per esempio, a Milano e lavorano da casa in un appartementino di 50 metri quadri e magari stanno lontani dai genitori. Col senno di poi, io dico, avrei voluto tornare prima, molto prima, così avrei passato del tempo con mio padre. Poi abbiamo l'attraenza. Questi paesini non si sanno pubblicizzare, quindi bisogna fare più marketing territoriale, bisogna far arrivare il mondo nei paesini, bisogna farli conoscere perché sono bellissimi. E ogni paese ha una storia da raccontare. Io avrei potuto vivere ovunque nel mondo, perché sono 30 anni che lavoro in smart working. ma ho scelto di tornare nel mio paese e di ritornarci e voglio essere da esempio per gli altri comuni a rischio spopolamento. Vi lascio con questo messaggio. Siate orgogliosi, ah sì, perché ci vestiamo da monaci, siate orgogliosi di dove siete nati, ma guardate sempre al mondo e portate il mondo dove siete nati, perché sarà come rinascere. Grazie. Grazie. Grazie. Grazie. Grazie. Grazie. Grazie. Grazie.