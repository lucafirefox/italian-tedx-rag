 Maria Crescina Crea la tua demo. Ma che cos'è una demo? Avete mai sentito parlare di una demo? Non so se qui in mezzo ci sono dei radiofonici come me. Una demo è una sorta di biglietto da visita, è una registrazione, una serie di registrazioni incollate, messe insieme per dare un'immagine di noi. I radiofonici non hanno un'immagine solitamente o perlomeno non ce l'avevano tanti anni fa quando ho iniziato a fare questo lavoro. Adesso la tecnologia è un po' più invasiva anche con la radio. Una volta la demo era proprio quella, era un'audiocassetta, un oggetto che magari i ragazzi nati intorno al 2000 neanche conoscono, a volte sono i loro genitori a spiegare loro che cosa sono queste cassette, questi strani oggetti, che quando li lasciavi in macchina si smembravano tutti, usciva fuori tutto il nastro, dovevi prendere una penna per riavvitarli praticamente, per far rientrare il nastro dentro. Un gesto che penso fatto vedere oggi a un ragazzo del 2000, dice questi sono matti, non stanno benissimo, che stanno lì a ritirare indietro un nastro. Ecco, le prime demo radiofoniche venivano fatte proprio in questa maniera e se non avevi quella demo tu non potevi fare radio. Così è cominciata la mia storia come radiofonica. Tantissimi anni fa volevo fare tutt'altro in realtà nella vita, io volevo fare la traduttrice, mi piacevano le lingue, avevo studiato per quello, ho cominciato, ho fatto una scuola a posto, ho studiato tanti anni. E quando poi è stato il momento dell'entrata nel mondo del lavoro, mi sono scontrata contro la triste realtà, quella che tanti purtroppo di noi conoscono, e cioè che non è che la gente sta lì ad aspettare te, oh bello sei arrivata, brava, vieni, vieni pure con noi, lavora con noi. Non è stato proprio così, ho scritto tantissimi curriculum vite, ho scritto veramente quasi a mano, ho preso delle buste, ho attaccato Franco Bolli, anche quelli, insomma, eravamo ai livelli dell'audiocassetta, si attaccavano così praticamente con la colla, quindi rischiando quasi un avvelenamento da colla, spedendo il mondo 50-60 copie di questo curriculum vite, avevo tentato di entrare nel mondo del lavoro prepotentemente per fare la traduttrice, non mi ha risposto nessuno, nessuno. Avevo mandato veramente tantissimo, anche il mio cuore insieme a queste lettere, ma nessuno mi aveva mai risposto. A questo punto c'era altro da fare che darsi da fare, quindi cominciare a cercare qualcos'altro, perché ho detto evidentemente quel genere di lavoro è in un momento saturo, probabilmente non fa per me, tanti di noi, insomma, magari pensano inizialmente nella propria vita di cominciare a fare qualcosa e poi questa cosa non accade. Per cui avevo bisogno di trovare un altro lavoro, e ne ho fatti tantissimi, ho lavorato in dei negozi, come barista, come commessa, ho lavorato in una galleria d'arte, ho venduto quindi opere d'arte, sia dal vivo che al telefono, in una forma antelitteram di quello che oggi è l'odiato telemarketing, e all'epoca appunto si usava chiamare uno a uno questi clienti, era una cosa estenuante, veramente avvilente anche a livello personale, perché ti trattavano malissimo. A un certo punto comincio a lavorare, anche di sera vado a lavorare in discoteca, ho fatto molti lavori di questo genere, quindi ho fatto la PR, e in una di queste varie peregrinazioni sono finita in una televisione locale. All'epoca ovviamente cercavano delle persone per lanciare videoclip, erano gli anni 90, momento in cui MTV era lo specchio perfetto, di questa gioventù che vedeva i video, che si divertiva con la musica, eccetera, e quindi ho cominciato a fare anche io questo a livello locale, quindi una televisione piccola, ma piccolissima, in questa tv facevamo tutto da soli, quindi riprese, messe in onda, infilavamo proprio le cassette materialmente dentro, anche questa cassetta mi perseguita da tutta la vita, perché anche i cassettoni, gli U-matic, di una volta si incastravano, e quindi dovevi aprirli, i fonici sicuramente lo sanno. A un certo punto di questa grande carriera di presentatrice televisiva, mi rendo conto che anche questo non faceva precisamente per me, però mi piaceva molto comunicare, quindi continuavo a farlo, ma non con molta convinzione, e ho deciso un giorno, un giorno in cui stavo trasmettendo in diretta, pomeridiana, stavamo presentando dei videoclip, a un certo punto si stacca un cavo e si rompe praticamente il monitor della diretta, quindi io vedevo tutto nero, ma siccome ero in diretta non potevo fermarmi, così come capita in radio, qualunque cosa succeda durante una trasmissione radiofonica, ovviamente noi siamo portati ad andare avanti, cioè ti può cascare addosso un fondale, come mi è successo in televisione, ti può succedere qualunque cosa intorno, ma si va avanti. Questa trasmissione senza video, in un certo senso, è stata la mia illuminazione, e ho detto sì, ma probabilmente a me piace parlare, però non mi piace farmi vedere, quindi mettendo insieme le due cose, la radio, che grande idea, e quindi dico, ok, vado e mi presento. Siamo sempre negli anni 90, quindi non abbiamo, www era solo per pochi.it a quell'epoca, quindi non potevamo assolutamente beneficiarne, quantomeno non tutti, non a casa e non in continuazione come adesso, come dei proprio fissati. Poi c'era ovviamente la possibilità di andare fisicamente in questi posti, l'ho anche fatto, altrimenti prendere le belle pagine gialle aziendali, sfogliarle proprio a mano, farsi un bel elenco di aziende, in questo caso radiofoniche, e andare a trovarli. E così sono partita. Ma cosa non avevo? Lei! Mi mancava la demo, perché ero, secondo loro, una presentatrice televisiva, quindi sicuramente non in grado di fare radio. E allora la disperazione più totale, il momento di stallo, quello che magari tanti vivono anche nel proprio lavoro, dicendo ma io voglio fare quest'altra cosa, però mi rendo conto che nessuno crederà mai che io dentro di me sento di saperla fare. Come posso dimostrargli che la so fare? Comincio a darmi da fare, cioè comincio ad andare nelle piccole radio locali, ad ascoltare le persone brave che facevano trasmissioni, quindi mi metto lì, li guardo anche di notte, tante volte, anche sul grande raccordo anulare, attraversando strade che non avevo mai percorso, non ho un grandissimo senso dell'orientamento, quindi ho rischiato veramente di fare 45 giri e tante volte mi succedeva anche di girare, di avere una gran paura, perché giustamente quando giri di notte con la macchina, non sai guidare un granché, non è... Insomma, rischiando un po' la vita, in certi casi comunque si è, andavo a vedere questi bravissimi della radio, li guardavo, li ascoltavo e qualche volta mi hanno anche fatto provare, con dei risultati che per fortuna non esistono, ecco, il bello che non ci fosse tanta rete in quel periodo, è che non ci sono delle prove, quindi posso dire qualunque cosa. Succede che a un certo punto, un personaggio di questi che incontravo, in queste varie peregrinazioni, mi dice, guarda, se vuoi, io ti posso offrire la possibilità di provare, il pomeriggio, su questa radio locale, vieni e facciamo un tentativo. Vado, mi lancio così, dislancio praticamente, senza neanche sapere quello che andavo a fare, perché la radio è tecnica, non è che si va, si apre un microfono e si parla, ci sono dei tempi, ci sono proprio delle regole da rispettare quando parli in un certo modo. Però lo faccio, dico, vabbè, ok, questa è la mia grande occasione, lo faccio e sono felice. In quel momento ho capito che avevo fatto bene a investire quel mio tempo, ho capito che tanta fatica, anche nel cercarlo, tanta difficoltà nel cercare di propormi quando mi cacciavano via in malo modo, aveva avuto un senso. Lavoro un anno e mezzo in questa radio locale che però purtroppo, nell'apice della gioia e della felicità, decide di chiudere, vende le frequenze e quindi il sogno di quella radio che avevo tanto anelato muore così miseramente in un anno e mezzo di radiofonia. L'anno e mezzo successivo l'ho passato tra autofustigazione, sofferenza, dolore, perché, perché io non ce la faccio, cioè quelle cose classiche che facciamo un po' tutti quando non funziona qualcosa, quando vediamo che lo volevamo, ce l'avevamo lì tra le mani, ma è passato, è andato via. Però, io avevo lei, avevo finalmente una demo, perché avendo trasmesso per un anno e mezzo, potevo mettere in mezzo dentro questa cassetta tutti i pezzettini delle mie trasmissioni. La prendo, ne faccio varie copie, le spedisco ovunque, ricomincio con i francobolli, ah, ridagli avvelenamento di nuovo da colla, rifai, spedisci, vai, lancia. Decido di fare questa demo e la mando un po' random da tutte le parti, pensando, dico, qualcuno ci cascherà. Non ci ha cascato nessuno. Un anno e mezzo, praticamente, in cui facevo tipo Bridget Jones nella stanza, all by myself, l'autofustigazione continuava, la tristezza, la disperazione, un anno e mezzo dopo mi arriva finalmente una chiamata. Una chiamata non piccola, tra l'altro, non chiedetemi come, non lo so, questi hanno pescato dentro un cesto di demo e hanno preso la mia. Cioè, la RAI. Radio 2 mi chiama, vado e faccio una stagione, praticamente. Loro prendevano persone per fare delle sostituzioni estive. Faccio queste sostituzioni estive, finiscono e poi, a casa, ritorno a casa. Quindi, riparti da capo, rispedisci. Lì ero arrivata, però, ad un punto cardine di questa mia ricerca. Cioè, la demo, che rappresenta il curriculum vitae di ognuno di noi, cominciava ad essere più corposa. Quindi, avevo le parti della radio locale, avevo le parti di Radio 2. Ho messo insieme questo pappone, questo frullatone, questo Frankenstein. Ho preparato, credo, due o tre buste. In questo caso, avevo in mente una direzione. Sapevo esattamente dove io volessi andare. Ho preparato le tre buste. Con grande incoscienza, vado alla cassetta postale e le faccio, le butto dentro. Sento stonk, stonk, stonk, perché evidentemente era vuota e dopo un secondo mi giro, guardo la cassetta della posta e faccio, ma che sei matta? Tu hai mandato la demo a quelli a Milano? Ma che sei scema! Questi qua rideranno, non ti prenderanno mai. Ti ricordi chi c'è dentro quelle radio? C'è questo, questo, questa, cioè quelli agenti lì e tu pensi che questi stanno a sentire te che vergogna. Ok, aspetta, magari la riprendo. Infilo la mano nel, non so se l'avete mai fatto, è una cosa tremenda, cioè da amputarsi praticamente un arto, infilo questa mano dentro e mentre cerco di rubarla con i passanti che mi guardavano, tipo guarda questa che si frega la posta degli altri, fortunatamente capisco che più del gomito non c'entrava e quindi ritiro l'arto e me ne rivado a casa e dico vabbè dai lo ascolteranno, rideranno di me, mi sono bruciata a tutte le occasioni del mondo. Amen. Non è così. In realtà quella che poi nel frattempo è diventata un cd che oggi è diventata una chiavetta usb che è diventata poi un mp3, cioè si è evoluta anche lei mentre io tristemente invecchiavo, la demo è stata recepita, è piaciuta, ho ricevuto una mail, quindi vedete che l'arco temporale è cambiato, prima scrivevamo a mano, arriva questa mail e nella mail c'è scritto mi piace il tuo lavoro, perché non passi quando potrai a Milano, quando potrai andiamo, partita di corsa come una pazza, praticamente, non ho perso un secondo, sono andata, ho fatto, mi sono presentata, mi sono vergognata come una ladra, cioè ero vestita male, ero in un ambiente che non era il mio, c'erano questi che passavano e io ho detto, quello è quello, guarda cosa, uh, quell'altro, mi avevano messo su un divanetto dentro Radio DJ e davanti mi passavano questi, no? E io facevo, sì, vabbè, ma io non c'è, ma dai, vai a casa, dai, vai a casa. L'impostore, quello che ci portiamo nello zainetto di solito, no? Poi le donne sono bravissime in questo, mi diceva, non sei capace, ma tu quando vai in onda qua, questi ti scoprono subito, cioè, veramente, vai a casa. No, sono una testarda, quindi resto e fortunatamente il caso, la fortuna, non lo so, i pianeti, probabilmente qualcuno mi voleva bene e sono rimasta lì e ci sto da vent'anni. Che cosa vuol dire tutto questo? Vuol dire che in quell'arco temporale che va dal, più o meno, 1994 al 2004, anno in cui io poi sono entrata a Radio DJ, io ho costruito una cosa che è partita da quella cassettina e che piano piano è cresciuta. Quindi ci sono alcune cose che vorrei lasciarvi oggi, soprattutto a quelli più giovani, soprattutto a quelli che magari stanno facendo oggi qualcosa che non li convince tantissimo oppure che hanno un grande sogno, un grande progetto dei quali magari gli amici, scusate, ho fatto un botto col microfono, però ogni volta che lo dici gli amici scoppiano a ridere perché si, vabbè, ma tu, tu vorresti fare questo nella vita? Sì. Allora, prima di tutto, mai, mai, perdere d'occhio l'obiettivo. Se avete un progetto, un'idea, un sogno, andiamo avanti, andiamo avanti verso questo sogno, non lo molliamo mai. Due, curiamolo, nutriamolo, amiamolo, diamogli da mangiare a questo sogno, diamogli delle letture, diamogli dei film, diamogli delle esperienze, diamogli dei viaggi, diamogli delle parole date da persone più brave di noi, andiamo a curiosare, andiamo a sentire queste persone, andiamo a, proprio a condividerne gli spazi per respirare la loro aria, sentire come si muovono, cosa fanno, quando lavorano, se quello è il lavoro che vogliamo fare anche noi. E terzo, creiamo una nostra demo. La demo può essere un curriculum vitae, per chi magari lavora con le mani, può essere una cosa fatta con le mani, per chi lavora con la testa, può essere una cosa fatta di ragionamento, può essere un libro scritto, può essere qualunque cosa che vogliate fare, il medico o il meccanico, questo non importa. Create questa demo, perché una demo fatta bene vi può veramente cambiare la vita. Grazie. Grazie. Grazie. Grazie. Grazie. Grazie. Grazie.