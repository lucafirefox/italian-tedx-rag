 Maria Lucia Revisore-Poletro A chi di voi è capitato di entrare nella sua vecchia scuola? Alzate la mano. Ma però, com'è stato? Stato? Strano? Bello? A me è capitato di recente, per lavoro. Io mi occupo di scuola come giornalista ed ero lì per incontrare dei professori. Non c'entravo da quando c'ero uscita nel mio vecchio liceo. E mentre aspettavo di parlare con questo professore ho iniziato a sbirciare dentro un'aula. C'era una lezione di filosofia. Si parlava di Platone. Io di Platone non ricordavo niente. E allora, anziché ascoltare, ho cominciato ad osservare lo spazio. Io ho visto che c'era la cattedra da una parte, i banchi dall'altra, la lavagna in Ardesia. Tutto uguale a come l'avevo lasciato. E mi sono chiesta, ma in questi vent'anni, quanto sono cambiate le nostre abitudini? Quanto è cambiato il nostro modo di muoverci, fare acquisti, prenotare una vacanza? Io sono giornalista, ve l'ho detto. Quando ho cominciato a fare questo lavoro, i giornali li leggevo di carta. Adesso li leggo su uno schermo. Se devo muovermi in una città che non conosco, Modena, Parigi, Toronto, non uso le mappe di carta, uso il cellulare. Se devo prenotare una vacanza, non vado in agenzia. E immagino che lo facciate anche voi. Apro il computer, prenoto, progetto. Funziona così. E la scuola? La scuola è rimasta ferma. Le scuole, un po' meno. Mi spiego. Di scuole ne ho viste tante e ho cominciato a suddividerle in tre categorie, secondo tre parametri. Contenuti, processi e strumenti. Ci sono le scuole che non hanno cambiato nulla, né contenuti, né strumenti, né processi. La mia vecchia scuola. Poi ci sono le scuole che hanno cambiato gli strumenti, ma non hanno cambiato i contenuti e soprattutto non hanno cambiato i processi. Allora hanno tolto i banchi di legno, hanno messo quelli con le rotelle, oppure hanno tolto le sedi di legno, hanno messo quelle con le rotelle. Hanno tolto i libri di carta, oppure hanno affiancato ai libri di carta i tablet. Hanno tolto la lavagna in Ardesia e hanno messo la LIM, la lavagna interattiva, la lavagna digitale. Ma è rimasto tutto uguale. Da una parte il professore che spiega, che interroga, che mette i voti e dall'altra gli studenti che ascoltano. Poi c'è una terza categoria, che è quella che mi interessa. Le scuole che hanno cambiato strumenti, contenuti e processi. Queste sono le scuole del XXI secolo. Queste sono le scuole adatte ai nostri studenti e anche a noi. Cosa succede in queste scuole? Succede, per esempio, e io l'ho visto, che tu ti ritrovi in un'aula in cui i banchi sono messi un po' in ordine sparso, in cui la scrivania è messa in un angolo, è usata la cattedra, scusate, non la scrivania, è usata per metterci sopra, per appoggiarci sopra dei documenti, dei libri, dei tablet. C'è una lavagna interattiva, una lavagna digitale e sulla lavagna digitale io vedo lui. Sapete chi è lui? È Platone. Un Platone un po' hollywoodiano è stato generato con l'intelligenza artificiale da delle persone che io conosco, sono dei ricercatori, sono filosofi, ma sono anche informatici, che hanno generato questo Platone per farlo entrare nelle scuole e farlo dialogare con gli studenti, con gli strumenti che abbiamo imparato a conoscere nell'ultimo anno e mezzo, chat GPT, copilot, geminai o gemini. Lui dialoga con gli studenti, nel senso che sono gli studenti che gli fanno le domande e lui risponde come farebbe Platone. Lui ragiona come farebbe Platone. E la cosa bella, la cosa interessante, perché questi ricercatori che l'hanno creato, che l'hanno generato e che l'hanno allenato, l'hanno allenato in modo che rispondesse in modo diverso secondo che a fargli le domande fosse uno studente delle elementari o delle superiori. E allora succede che se uno studente delle elementari gli chiede spiegami il concetto di reminiscenza usando delle metafore, lui risponde leggo qualche riga, immagina di avere un libro preferito pieno di storie meravigliose che hai letto tante volte. Un giorno però lo perdi, non riesci più a trovarlo, passa del tempo e inizia a dimenticare le storie. Ma poi mentre stai giocando vedi qualcosa che ti ricorda una delle storie del tuo libro, non ricordi tutto subito, ma senti che la storia è lì, nascosta nella tua mente. Inizia a pensare che ti ha fatto ricordare la storia e piano piano i dettagli tornano alla mente. Questo è simile a quello che io chiamo reminiscenza, così io non me lo dimentico più. Questo è Platone che parla, questo è Platone che risponde. Dove l'insegnante in tutto questo? È uscita? No! Sta in mezzo agli studenti, li aiuta a fare le domande, a fare le domande giuste, li guida perché sa dove vogliono arrivare, li valuta, nel senso vero del termine, non mette i voti, dà valore. Sapete come si dice valutare in inglese? Assessment. Sapete da dove deriva la parola assessment? Assidere, latino, mi siedo accanto a te. È tutto già scritto. Si può fare con la filosofia, ma si può fare con tutte le altre materie, grazie all'intelligenza artificiale. Noi possiamo dialogare con Robespierre, possiamo dialogare con Picasso, possiamo dialogare con Giuseppe Garibaldi, oppure matematica. Possiamo scoprire il risultato di un'equazione e concentrarci su tutti i passaggi. Con lo studente che sta lì, segue i passaggi, e l'insegnante accanto a lui, che lo aiuta a capire cosa non ha capito, a fare le domande giuste. Ancora, in un'altra scuola dove sono stata, qui stiamo a Cagliari, un insegnante di letteratura, ha chiesto ai suoi studenti, delle medie e delle superiori, di creare un avatar. Quelli che i nostri ragazzi, adolescenti o più grandi, fanno normalmente il proprio doppio virtuale per entrare nei mondi virtuali, giocare, passare le ore. Lei l'ha fatto in aula, questo l'ha fatto con gli studenti delle medie, questo l'ha fatto con gli studenti delle superiori. Differenze di stile, differenze tra uno studente e l'altro. Anche qui, le professoresse, le docenti sono in mezzo agli studenti, anche sullo schermo. E la cosa bella è che, perché fare creare agli studenti un avatar? Perché passare una lezione così? Perché per creare un tuo avatar, con la professoressa accanto a te, tu ti chiedi, come mi vedo? Come mi piacerebbe vedermi? Perché ti sei fatto i capelli rossi? Perché ti disegni con un tratto, con un tondo, con una linea dritta e con due occhi? Che cosa ti piace avere dietro? Dei fiori gialli? E perché? Perché ti piacciono i fiori? Cosa ci vorresti fare? Tutte domande che animano la lezione e che la trasformano probabilmente in una lezione di psicanalisi. Anche qui, dove l'insegnante non è uscita, è in mezzo a loro, che guida gli studenti, che gli aiuta a fare le domande giuste. Dunque, queste due esperienze esperienze che io vi ho raccontato e che ho visto, hanno in comune due cose. La prima, il digitale, o meglio, l'intelligenza artificiale come strumento. La seconda, che più che lezioni, forse, sono dialoghi. Ma ve l'ho detto anche prima, non abbiamo inventato nulla. È tutto già scritto. Franco Lorenzoni, maestro, pedagogista, scrittore, dice che nel dialogo sta l'essenza di ogni pratica educativa. Ma non lo dice solo lui. Se andiamo a guardare i più grandi pedagogisti, italiani e stranieri, hanno detto e fatto la stessa cosa. Maria Montessori, Celestine Freinet, francese, John Dewey, statunitense, Paolo Freire, brasiliano, tutti convinti che il dialogo è alla base di ogni percorso educativo. L'intelligenza artificiale non ha inventato nulla, ma ci ha messo davanti ad un'evidenza che non possiamo più ignorare. Ci ha fatto capire che andare a scuola non è importante per cosa impari, ma per come lo impari. Cioè, per quello che impari mentre stai imparando. Sono le competenze, competenze trasversali, sono la merce rara del ventunesimo secolo. Collaborare, interrogarsi sulle cose, fare domande, cambiare velocemente progetto, compagno, luogo, essere flessibili. Tutte cose che il mondo del lavoro, ma anche la società, chiede ai nostri ragazzi, ma chiede anche a noi. Qualche dato. Fonte LinkedIn, una ricerca che si chiama Jobs on the Rise. Nel mondo del lavoro le competenze richieste dal 2015 ad oggi, quindi quasi dieci anni, sono cambiate del 25%. Da qui al 2030, cioè domani, cambieranno del 65%, perché è velocissimo lo sviluppo delle nuove tecnologie. Altro dato, tra le posizioni in cima, le posizioni più ambite dalle aziende, oggi, nel modo del lavoro, ce ne sono cinque che sono nate praticamente ieri. Altro dato, questo probabilmente l'avete già sentito mille volte, tra le conseguenze dell'ingresso dell'intelligenza artificiale nelle nostre vite, c'è che i due terzi dei lavori cambieranno nei prossimi anni. Dunque, vi dicevo, l'intelligenza artificiale non ha inventato nulla, ma ha accelerato molte cose. È come un salto nella storia, come l'elettricità o la locomotiva, è come tutti i salti della storia, porta grandi opportunità e grandi rischi. Le opportunità, in parte, ve le ho raccontate una piccolissima parte, i rischi si chiamano disuguaglianze, si chiamano dispersione, si chiamano alienazione, dipendenza o anche semplicemente noia. Mio figlio, quattro anni, mio figlio, otto anni, quarto elementare, qualche sera fa, prima di andare a dormire, mi fa, mamma, io non voglio più andare a scuola, mi annoio. Come ti annoio? Ma sì, stiamo studiando la Prima Guerra Mondiale, io ho lì quel libro che mi avete regalato sulla Prima Guerra Mondiale, l'ho riletto cinque volte, ma che ci vado a fare a scuola? Io so tutto. E allora lì, io un attimo freddata, da tanta lucidità, poi in un momento ho scoperto e mi sono, mi è venuta in mente questa risposta che mi aveva data una studentessa durante un periodo di occupazione, qualche mese prima, io l'avevo intervistata e lei mi aveva detto, non avete capito niente, noi non andiamo a scuola per imparare, noi andiamo a scuola per crescere. Di un ragazzo che non vuole andare a scuola vedi solo le spalle, ha scritto Andrea Bagliani, come facciamo a farlo girare? Facendogli una domanda, ma non una domanda qualsiasi, una domanda giusta. Qualche tempo fa una prof, una docente che ha studiato pedagogia e che insegna pedagogia e che ama profondamente la scuola mi ha detto, sai Paola quando è che mi sono innamorata della scuola? Avevo 14 anni, ero liceo scientifico ma non mi piaceva quella scuola, io non l'avevo scelta, l'avevano scelta i miei genitori, io passavo le giornate con la testacchina sul banco. Ad un certo punto, verso la fine dell'anno, durante l'ora di filosofia, ancora filosofia, entra in classe un supplente e anziché dire aprite il manuale a pagina 120, mi dice qual è il filosofo che vi è piaciuto di più quest'anno? E io gli ho alzato la testa e ho detto vedi, se avessi studiato avrei potuto rispondere. Le domande giuste, continuare a farle, ripetere, con passione e perseveranza. Di questo è fatta la scuola del presente e di questo sarà fatta la scuola del futuro. Volete un'idea di come sarà? Questa l'ho fatta io, o meglio, l'ho fatta io con delle domande fatte, ho fatto delle domande all'intelligenza artificiale, ad un algoritmo generativo, gli ho chiesto creami un'immagine della scuola del futuro e questo è quello che ha tirato fuori, che un po' ritorna in quello che ci siamo detti oggi. Riconoscete i professori? Io no. Sono mescolati con gli studenti, gli studenti che fanno qualsiasi cosa, una scuola dinamica. Le informazioni non sono su una sola lavagna, non sono su una sola parete, sono dappertutto, sono intorno, sono sul pavimento, al centro c'è un oggetto che sembra un libro, sembra una tavoletta, qualcosa che può diventare quello che vogliamo all'occorrenza. E gli studenti sono lì che dialogano, che lavorano per gruppi con i libri, con i computer e parlano e parlano e fanno domande, danno risposte e fanno domande. Una lezione infinita. Chiudo con la filosofia da cui sono partita. Bertrand Russell, filosofo e matematico, ha detto lo sapete perché continuiamo a citare i filosofi greci se molte delle loro risposte si sono rivelate sbagliate? Perché erano giuste le domande. L'intelligenza artificiale ci può dare tutte le risposte, ma noi, esseri umani, rimaniamo padroni delle domande giuste. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie.