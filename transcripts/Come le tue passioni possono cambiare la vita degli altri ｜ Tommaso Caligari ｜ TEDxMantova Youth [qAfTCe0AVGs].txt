 Musica Pensate a cosa vi rendeva felici quando eravate bambini. Probabilmente vi verrà in mente andare in bicicletta, trovarsi con gli amici o giocare con la palla. Io invece andavo a fare un'altra cosa. Smontavo oggetti elettronici per recuperare i circuiti o più semplicemente per vedere come funzionavano internamente. Immaginatevi la reazione delle persone che mi facevano un regalo vedendo che l'avevo già smantellato completamente dopo pochi minuti che mi era stato consegnato. Finivo sempre per smontarli, per costruire qualcosa di nuovo. Questo sono io ad otto anni con una torcia costruita con del led di una tastiera. Crescendo non ho mai smesso di coltivare la mia passione e grazie ad essa la mia vita ha avuto una svolta. Avvenuta non per un avvenimento fuori dall'ordinario, ma semplicemente dopo aver letto una notizia sul giornale locale. Nella notizia si parlava di un incidente causato da un veicolo in contromano sull'autostrada vicino a casa mia. E sebbene può sembrare un evento banale, essa mi ha spinto a informarmi maggiormente sull'argomento. Ho scoperto con orrore il numero allarmante di incidenti simili che si verificano ogni anno in Italia. Parliamo di quasi 4.500. Per darvi un'idea, entro la fine di questo evento TEDx ne saranno già capitati due. Ora voi giustamente vi starete chiedendo ma come si collegano questi incidenti con la mia passione? E come ha potuto questo evento svoltare la mia vita? La mia costante voglia di costruire e sperimentare mi ha spinto a voler cercare di fare qualcosa per risolvere questo problema. Ho compreso che la mia passione non era solamente fine a se stessa, ma potevo utilizzarla per aiutare gli altri. Sebbene il concetto fosse relativamente semplice, ovvero quello di identificare la direzione dei veicoli e segnalare quelli contromano, per realizzarlo le necessarie competenze che ancora non possedevo. Ed è proprio qui che la mia passione mi ha aiutato, spingendomi a non darmi per vinto davanti alle difficoltà e quindi a prendere quell'abilità di cui avevo bisogno. Sono così riuscito a sviluppare il mio progetto che ho chiamato Contromano. Esso è composto da una telecamera ed un software di visione artificiale da me realizzati. Questo dispositivo, installato su un'autostrada come una normale telecamera di sicurezza, analizza la direzione dei veicoli e nel caso identifichi un veicolo transitante nel senso opposto, invierà una serie di allarmi ai carterroni luminosi in modo da segnalare agli altri automobilisti la presenza del pericolo, cercando di ridurre così il rischio di incidenti. Questo progetto ha ottenuto una serie di riconoscimenti sia in Italia che nel resto del mondo, senza vedere però mai un'applicazione sulle autostrade. I dati sugli incidenti, sì, mi avevano colpito, ma non mi riguardavano direttamente. La mia invenzione più importante, invece, è derivata da un evento che mi ha toccato personalmente, ossia l'aggravarsi delle condizioni di salute di mio nonno, che soffriva di una malattia neurodegenerativa, il Parkinson. Ad un certo punto la malattia era degenerata talmente tanto che lo dovessero ricoverare in ospedale. Qui ho avuto l'occasione di incontrare i medici che lo curavano. Quante volte, a scuola, vi è successo di voler chiedere qualcosa a un professore, ma vi orgognavate nel farlo? Immaginatevi una stanza di ospedale, piena di dottori, ed io, a 16 anni, con una voglia incredibile di fare domande, spinto dalla volontà di fare qualcosa di significativo per coloro che combattono questa malattia, ma contemporaneamente con molta ansia e timore nel farlo. Ma, ancora una volta, non mi sono lasciato scoraggiare e grazie a loro ho scoperto che esistono alcuni marcatori in grado di identificare la malattia nelle sue fasi iniziali, il che è cruciale per avviare una terapia medica che possa migliorare la qualità di vita del paziente. Purtroppo, al momento, esiste un esame particolarmente costoso che permette di identificare lo stato della malattia tramite la somministrazione per via endovenosa di un liquido lievemente radioattivo. Mi sono quindi messo al lavoro per trovare una soluzione più economica e che non prevedesse l'uso di aghi o siringhe. Non è stato facile raggiungere il mio obiettivo. Inizialmente ho pensato di utilizzare dei sensori da posizionare sul paziente. Tuttavia, questa modalità, la cui realizzazione mi aveva richiesto diverse settimane di lavoro, non dava risultati soddisfacenti. Ciò mi ha demoralizzato molto e ha inceppato il mio processo di sviluppo. È stata un'idea che mi è passata per la testa a farmi tornare la voglia di riprendere in mano il progetto. L'idea è stata quella di utilizzare l'intelligenza artificiale. Sì, ma in che modo? Pensiamo alla danza. Ciò che differenzia un ballerino novello da uno esperto è l'armonia nei movimenti. Lo stesso succede con il Parkinson. Chi è malato muove gli arti in modo diverso rispetto a chi è sano. E come il maestro di danza osserva attentamente i movimenti dei ballerini, il sistema da mediato analizza le oscillazioni degli arti dei pazienti. L'utilizzo dell'intelligenza artificiale dava risultati promettenti e ciò mi ha stimolato a portare a termine il progetto. Finalmente, a settembre 2022, dopo quasi un anno di lavoro, il mio Parkinson Detector era completo e pronto per essere testato su dei veri pazienti. Nonostante la fiducia nel dispositivo e alcune conoscenze all'interno di un'associazione per malati di Parkinson vicino a casa, sono stato colto dal timore di chiedere a loro di poter testare la mia invenzione sui pazienti della struttura. Temevo potessero considerarla una perdita di tempo. Ma, ancora una volta, la forza che mi ha spinto a sviluppare il progetto mi ha permesso di lanciarmi e provare a chiedere se fossero disponibili per effettuare un test. Diversamente da quanto mi aspettassi, ho trovato una grandissima collaborazione da parte loro e dopo aver effettuato i test sui pazienti malati, ho finalmente avuto la conferma che il mio dispositivo funzionava correttamente, rilevando davvero le alterazioni nei pazienti. La sensazione che ho provato nel vedere questo risultato, a cui ero arrivato dopo tante difficoltà e mesi di lavoro, è stata indescrivibile. Finalmente la mia passione era diventata qualcosa di concreto. Finalmente ciò che avevo realizzato poteva aiutare gli altri. Oggi vi ho parlato di due mie invenzioni, Contromanò e Parkinson Detector. Esse sono così diverse tra loro, ma hanno due punti in comune. Nascono dalla mia passione e hanno come scopo quello di aiutare gli altri. So che queste invenzioni sono qualcosa di particolare e che magari non tutti hanno la stessa passione che io ho per queste cose, ma se ci sono riuscito, è soprattutto merito della motivazione che io avevo nel cercare di risolvere un problema a me caro. Ciò che ho realizzato non è frutto di doti superiori alla media, ma semplicemente di una forte motivazione scaturita dal mio amore per le invenzioni. Ciascuno di noi porta una passione dentro di sé, la quale è in grado di farvi raggiungere risultati inimmaginabili, permettendovi di superare qualsiasi ostacolo troviate lungo il percorso. La vita è fatta di domande, di sforzi, di momenti difficili, ma anche di soddisfazioni immense. Non abbiate paura di perseguire ciò che vi appassiona, di porre domande e di cercare soluzioni. Il potenziale di ognuno di voi è straordinario. Basta trovare la giusta scintilla per accenderlo e continuare ad alimentare questo fuoco anche quando sembra che una soluzione non ci sia, perché potreste essere proprio voi a trovarla. Grazie. Applausi Grazie Grazie