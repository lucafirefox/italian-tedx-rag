 Carcere Carcere deriva dal latino, significa recinto. Era il recinto del circo. Un tempo si diceva anche andare in insula, ma andare in insula, 270 isole nel mondo hanno ricoperto il ruolo di essere carcere. Non tutte lo sono ancora, sono state spesso sostituite da altre isole, isole che mantengono quella dimensione remota e sento che l'isolamento viene proprio da lì. In Italia ci sono 190 istituti penitenziari, 61.000 detenuti. Due istituti sono qui vicino. Cantomonbello è a meno di un chilometro da qui. Ma questi numeri non ci bastano a raccontare che cosa significa vivere nel carcere. Cantomonbello è noto per il sovraffollamento che lo abita. Di cosa parliamo? Ci sono 400 detenuti per 200 posti. Immaginate che in questo teatro, in questi 600 posti, ci siano altre 600 persone, una persona seduta sopra ogni vostra sedia. Questo è il sovraffollamento. Questo è il motivo per cui l'Italia è stata condannata per il sovraffollamento e ritenuto un trattamento inumano e degradante. Io entro in carcere da 18 anni. Faccio la volontaria per l'Osservatorio dell'Associazione Antigone, un'associazione che si occupa di diritti delle persone private da libertà. Entro perché nel carcere fuori si conosce spesso solo un riflesso. Vogliamo conoscerne solo un riflesso. Quindi io entro per essere occhi, per vedere, per raccontarvi cosa ho visto. Si vedono molte cose all'interno del carcere. La vita quotidiana del carcere è molto diversa da quella che avviene fuori. Ad esempio, cambia il tempo. Non c'è un orologio che funzioni all'interno del carcere. Si dice che sia una pena del tempo perso. Tutti sanno quanto dura la propria pena. La pena dura in media sei anni. Sono spazi abitati soprattutto da uomini per il 95%, solo il 5% di donne. Il 31% sono stranieri. Ma questo, di nuovo, non ci racconta molto di quella che è la microfisica della vita quotidiana. È una pena del tempo perso perché il tempo che si trascorre non è spesso un tempo investito per quello che dovrebbe essere, ossia la reeducazione. E poi il tempo viene dilatato. Le cose diventano complicate perché ogni cosa deve essere concessa. Anche l'amore cambia le sue forme all'interno del carcere. Si perde l'amore in parte perché, anche se è una sentenza recente e ci parla del diritto all'affettività, non è previsto un modo per vivere all'affettività in carcere. Le relazioni molto spesso si interrompono con l'ingresso all'interno delle mura. Eppure ci sono anche relazioni che magari possono nascere, ma anche queste nascono all'interno per persone che magari si incrociano tra un cortile e l'altro e quel tipo di sentimento passa anch'esso attraverso la concessione. Una comandante mi ha detto una volta «Ah, se due persone si innamorano, c'è un tempo. Sono due mesi col bollo, due mesi senza bollo e poi il colloquio». Che cosa intendeva? Che per mandare una lettera, non esistono le mail all'interno del carcere, se no raramente, comunque non vengono utilizzate chiaramente per posta interna, per mandare una mail da una parte all'altra dell'istituto, per mandare una lettera, in questo caso scritta a mano, da una parte all'altra dell'istituto, serve un francobollo. Perché così quel rapporto prevede un investimento emotivo e anche un investimento economico in condizioni di poca disponibilità monetaria. Quindi servono due mesi di francobollo e la lettera viene spedita, passa dalle poste esterne e poi ritorna dall'altro lato del cortile. Dopo due mesi in cui questi scambi mantengono la loro intensità, allora è possibile passare a due mesi senza bollo, in cui le lettere vengono spedite da un lato all'altro. In questo caso per posta interna non vanno più pagate. E solo se questi quattro mesi di scambi permettono la permanenza di questa relazione, le due persone possono decidere di andare a colloquio. Abbiamo parlato del tempo perso, abbiamo parlato di perdere l'amore. In carcere, ovviamente in carcere si perde lo spazio. È nella definizione stessa del penitenziario che la privazione della libertà è il meccanismo che prevede, ma si perde lo spazio in maniera più concreta. Non solo perché siamo in uno spazio sovraffollato, ma perché non c'è spazio per camminare. Lo si vede dal fatto che i detenuti hanno sempre le suole delle scarpe pulite. Non ci sono luoghi in cui sporcarsi le scarpe. E poi ancora quello spazio non è lo spazio che ci immaginiamo. È uno spazio naturale, uno spazio di cemento. Nel carcere di Bergamo c'è un grosso murales. È dipinto un prato con dei piedi scalzi. È il racconto di un detenuto che ha potuto toccare l'erba dopo dieci anni solo nel momento in cui il suo repartere è stato incendiato. E quindi è uscito, è arrivato vicino a noi, ha visto l'erba e si è tolto le scarpe. Perché scelgo questi racconti? Perché scelgo questi pezzetti della vita penitenziaria? Ci sono tante altre cose che succedono nel carcere. C'è quella che chiamiamo la vita sotterranea dell'istituzione, perché quando parliamo di carcere parliamo di potere. Parliamo dell'esercizio del potere. Dicevamo che ogni cosa è concessione. Può essere una concessione migliorativa, e quindi c'è il meccanismo premiale, o può essere una concessione che aggrava la tua situazione. Quindi puoi ad esempio finire in situazioni di isolamento, o ridurre i margini per poter fare colloqui, telefonate, o accedere alla liberazione alternativa. Ma c'è anche un altro pezzo, forse il pezzo più tristemente noto dell'ultimo periodo. C'è quando l'istituzione usa la sua forza nei confronti dei cittadini, abusa anche della sua forza. Pietro Calamandrei diceva che bisogna avere visto. La frase di Pietro Calamandrei è stata ripresa dal Presidente del Consiglio uscendo dal carcere di Santa Maria Capoavettere, dove era andato a fare visita dopo le violenze che forse anche voi avrete visto. Bene, vedere quegli episodi di violenza suscita un sentimento di dolore. Ma io non so se il dolore è il sentimento che voglio farvi provare. Io ho scelto di raccontarvi dei frammenti della vita quotidiana del carcere volutamente. Ho scelto dei frammenti che non siano dei frammenti voyeuristici o che vanno ad innescare dei meccanismi di indignazione. Perché penso che siano i detenuti a dover parlare per loro stessi e io non ho il diritto di decidere se porli come vittime o porli come persone che stanno riuscendo nel loro percorso. Ho scelto questi frammenti per un motivo preciso. Perché penso che si debba stare in un sentimento diverso all'interno del penitenziario. Io penso che si debba scegliere di utilizzare un meccanismo di tipo politico per guardare il penitenziario. Quando si parla di carcere viene spesso citato questo adagio. Alcuni dicono che sia appartenuto a Voltaire, altri lo attribuiscono a Dostoievski, che dice che bisogna guardare le carceri per capire lo stato della democrazia. È un adagio che funziona, per questo anche se l'autore non è certo viene ripetuto. Ma cosa si intende con bisogna guardare le carceri per definire lo stato di una democrazia? Si intende che quello che accade all'interno del carcere ci riguarda, ci riguarda direttamente. Anche se noi non abbiamo un parente, anche se noi non siamo mai entrati, anche se non abbiamo visto che non il riflesso. Ci riguarda perché il carcere è politico. Quello che noi decidiamo di mettere dall'altra parte del recinto è quello che noi decidiamo di non tenere più vicino. Decidiamo di spostare dalla società. Molto spesso, mi direte, questo accade per sentimenti di forte scandalo, per paura, perché succedono anche cose terribili, ma la gran parte della popolazione che abita il penitenziario è entrata per dei reati legati a questioni economiche. Quindi noi decidiamo anche in che modo costruire questo margine, in che modo decidere chi può star dentro e chi può star fuori. Per questo io credo che non debba essere il dolore, non debba essere la pietà il sentimento adatto per parlare di carcere. Oggi parliamo di empatia. L'empatia è un sentimento che si basa sulla relazione. Si basa sulla relazione ed è un sentimento collettivo, la pietà è individuale e poi ci assolve. Noi siamo tutti ingaggiati per essere coinvolti e decidere cosa vogliamo che sia il carcere, cosa vogliamo che sia invisibile, cosa vogliamo che sia invisibile. Come vogliamo pensare al carcere. Perché pensare al carcere significa anche pensare a noi, significa pensare a cosa sta dentro e cosa sta fuori, significa poter aprire una breccia in quel muro e significa immaginare dei ponti tra il dentro e il fuori.