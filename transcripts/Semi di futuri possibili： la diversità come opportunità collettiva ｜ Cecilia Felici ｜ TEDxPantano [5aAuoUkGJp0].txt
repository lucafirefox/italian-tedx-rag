 Questa sera vorrei costruire questo momento di condivisione insieme. Non vorrei solo raccontarvi delle storie e per farlo faremo insieme un velocissimo esercizio di visualizzazione. Niente di complicato. Io vi dirò delle parole e vi chiederò di lasciare che la vostra mente sia libera di far comparire la prima immagine a cui vi viene da pensare. L'immagine spontanea prima che le sovrastrutture della ragione possano intervenire. Facciamo un esempio. Se io vi dico frutto giallo aspro. Top. Siete già pronti. Posso partire. E parto con la prima. La prima è pirata. Cinque secondi per pensare a pirata e bloccare nella vostra mente la prima immagine che vi viene. E ora vi faccio vedere la mia. Ah, sono stata spoilerata? Non mi era accorta. Lei è Ching Xi. Ching Xi è la regina dei mari della Cina del Settecento. Un pirata, donna a capo di una flotta di oltre 2000 navi. Ching Xi non si abbatte di fronte al limite di essere donna e vi assicuro che nella Cina del Settecento non era proprio facile essere comandante di una flotta di pirati. E allora cosa fa? Mi sono chiesta. Cosa ha fatto Ching Xi per riuscire in questa straordinaria possibilità di rivincita? E ho cercato di identificare un pattern nella sua esperienza. Ching Xi inizia da qualcosa che sarà fondamentale e tornerà in tutte le storie che vi racconto questa sera, ma anche nelle vostre, ne sono sicura. Parti dalle relazioni. L'importanza del network, lo diremo oggi, che siamo più moderni. E cosa significava per Ching Xi nel Settecento le relazioni? Significava contrarre un buon matrimonio e quindi si sposa con il pirata più potente dell'epoca. Ma questo non le bastava perché Ching Xi non voleva essere potente. E quindi Ching Xi che cosa fa? Ching Xi crea un piano, un piano preciso. Lei vincola quella proposta di matrimonio al poter diventare contemporaneamente proprietaria del 50% di tutti gli averi del marito ed essere co-comandante della sua flotta. Poi, pace all'anima sua, il marito muore e Ching Xi diventa il comandante unico a capo della flotta. Ma c'è qualcosa di ancora più importante. Che cosa muove Ching Xi in questa avventura che a tutti sembra un pochino bizzarra? Ed è quello che noi chiamiamo scopo profondo o che nelle aziende oggi definiamo purpose. Ching Xi non vuole essere semplicemente un comandante o una donna potente. Il suo obiettivo è chiaro. Lei vuole essere riconosciuta ufficialmente dal governo cinese e vuole che il governo riconosca tutta la flotta come una forza militare legittima, cosa che peraltro non riuscirà mai a fare. Ma che cos'è che l'aiuta a diventare veramente il pirata potente che è diventato? La costanza. La costanza è una caratteristica fondamentale. Lei non si arrende di fronte a nessuna difficoltà, non si arrende di fronte alla flotta rissosa, di fronte ai tentativi dei pirati di ribaltare quello che è la sua posizione di comando. Lei va avanti per la sua strada, fissa delle regole, fa sì che queste regole vengano rispettate. Pensate che per prima nella storia impone che se qualsiasi pirata fosse stato scoperto anche solo a tentare di violentare una donna, avrebbe pagato con la vita. E passiamo al secondo esercizio di visualizzazione. Se io vi dico, sempre la prima immagine spontanea, se io vi dico chirurgo, medico, chirurgo, sono sicura che avete già visualizzato e vi presento il mio. Vi presento Suzanne Noël. Suzanne Noël è medico pioniere della medicina, siamo nella Francia della fine del XIX secolo ed è uno dei primissimi medici ad occuparsi di chirurgia estetica. Pensate che Suzanne per poter studiare dovette chiedere al marito l'autorizzazione a farlo perché è ancora sotto il codice napoleonico le donne erano completamente soggiogate in termini di diritti civili. Pensate che dovete combattere contro l'intero sistema universitario dell'epoca perché va bene che le donne hanno deciso che possono studiare, però adesso non è che proprio tutte le materie, quelle scientifiche, per favore teniamole ancora un campo esclusivo per gli uomini. ha dovuto combattere, pensate, anche contro la stessa accademia medica che vedeva la neonata disciplina estetica non di così buon occhio perché non era, era troppo distante da quella che era la medicina tradizionale. E come ha fatto Suzanne Noël a farcela, a diventare la principale ideatrice di tutte quelle che sono state poi le regole specifiche di etica e di competenza su cui si basa l'intera medicina estetica ad oggi esistente. E anche qui troviamo lo stesso pattern. Pensateci un attimo, le relazioni. Pensate all'importanza nella sua vita del marito. Se solo il marito avesse detto no, se non avesse riconosciuto in lei quelle competenze straordinarie che aveva. O pensate ai suoi colleghi, a quei colleghi che hanno deciso di aiutarla andando contro quelle che erano le convenzioni dell'epoca. E non deve essere stato proprio facile per loro sostenere qualcosa che in realtà la maggior parte non voleva. E che cosa ha messo in piedi Suzanne? Un piano. Un piano preciso. Il suo piano era raggiungere l'eccellenza in qualsiasi cosa volesse fare. Non le bastava studiare. Lei voleva eccellere. E così si applicava giorno e notte nello studio della materia per essere la più brava del suo corso. E quando si è laureata non le bastava esercitare la professione di medico. Lei voleva essere il primo medico chirurgo riconosciuto a livello ufficiale da tutta l'elite medica. E così non si limitava ad operare di giorno, ma operava anche di notte. E che cos'è che muoveva Suzanne? Era uno scopo profondo. Anzi, nel suo caso erano ben due. Il primo era ovviamente dimostrare che una donna poteva fare il medico. Poteva vincere in un settore che veniva considerato soltanto appannaggio del mondo maschile. Ma non solo. Perché aveva scelto la chirurgia estetica? Perché le permetteva contemporaneamente di combattere contro le discriminazioni? Perché lei attraverso la chirurgia estetica poteva risistemare quei tratti che venivano considerati indesiderati dalla società e che ponevano le persone che li subivano in una posizione di marginalità. E lei con la sua arte da emarginata, da minoranza, poteva aiutare un'altra minoranza. Della costanza non ve ne parlo nemmeno, visto che possiamo immaginare cosa abbia significato non mollare mai in nessuno step fino ad arrivare ad essere la pioniera che è oggi. Io sono pronta ad andare avanti con un altro esempio. Il vostro cervello in questo momento vi sta dicendo, vabbè, dai, adesso la prossima la penso donna. Giusto? Lo so. Va benissimo. Non è un problema. Pensa alla donna, ma focalizzati su quella donna. Che forma ha? Che colore ha? Com'è costruita? E io vi dico, atleta, medaglia, d'oro. Sento del rumore di fondo, qualcuno dice adesso io ho indovinato. E vi presento la mia. Lei è Teresa Perales. Teresa Perales è la campionessa di nuoto con più medaglie nella storia al momento. È spagnola, detiene lo stesso numero di medaglie di Michael Phelps e pensate che nel 1994 Teresa si sta iscrivendo all'università. È una ragazza che ha tutte le carte in regola per diventare chi vuole essere nella vita, ma viene colpita improvvisamente da una malattia del sistema nervoso che la porterà nel giro di un anno a perdere la capacità di camminare. Teresa non sa nuotare, ha problemi fortissimi di coordinazione, ma la libertà che prova quando entra in acqua la spinge a non mollare, la spinge a imparare a nuotare e a diventare la professionista che è diventata. E così Teresa si allena, inizia a competere nelle prime gare fino ad arrivare alle Olimpiadi. E sarebbe fino a qui una storia fantastica, ma ne voglio aggiungere ancora un pezzettino. Durante un'Olimpiade la malattia di Teresa si aggrava. Teresa perde anche l'uso di un braccio. Teresa non si arrende. Sale, si butta in vasca e nuota tutta la gara fino alla fine con l'aiuto di un solo arto. Ancora una volta mi sono chiesta cosa c'è di così straordinario nella storia di questa donna. Cosa l'ha aiutata a superare tutti i limiti che la vita le ha messo davanti. E troviamo di solito, troviamo le solite quattro fantastiche esperienze di cui vi ho parlato. Troviamo le relazioni. Pensate a quei genitori che l'hanno spinta ad entrare in acqua nonostante lei non volesse, nonostante lei sentisse di non essere portata per il nuoto, non era coordinata, i movimenti non le riuscivano. Pensate all'importanza nella vita di Teresa di quell'allenatore, di quella piccola cittadina spagnola che ha deciso di credere in lei e che ha deciso di combattere per lei, convincendola a non mollare, bracciata dopo bracciata, a ripeterle ce la fai, tu ce la puoi fare, non sei sola. E il piano? Teresa quando ha deciso che avrebbe voluto fare quello di professione, ha creato un piano di allenamenti pazzesco. Ha identificato tutte le gare, tutte le competizioni che avrebbe dovuto superare prima di arrivare alle Olimpiadi che erano l'obiettivo ultimo. ha dovuto trovare gli sponsor, ha dovuto convincere persone a credere nel suo sogno e finanziarlo. E rispetto alla costanza? Da quel momento Teresa si è allenata tutti i giorni, sei ore al giorno, tra basca e palestra. Io la trovo una donna straordinaria. E vi voglio fare l'ultimo promesso esempio di visualizzazione. Adesso vi chiedo di pensare, e vi dico già donna, così vi aiuto, donna africana. E vi presento, se non la conoscete già, Cimamanda Ngozi Adici. Cimamanda è una scrittrice nigeriana. Scrive romanzi e saggi trattando temi che spaziano dall'identità al femminismo, fino a tutte le tematiche postcoloniali. Cimamanda dice una cosa che per me è straordinaria. Cimamanda ci dice, il problema vero dello stereotipo non è che è sbagliato. Il problema dello stereotipo è che ci racconta una storia incompleta. Trasforma una storia in un'unica storia. E questo vale per tutte le volte che noi lasciamo che a emergere sia un'unica voce. Non importa se sia quella giusta o sbagliata. Il problema è che una soltanto. E perché ve lo racconto? E perché vi ho voluto raccontare queste storie? Perché capita anche a me. È capitato anche a me. E capiterà ancora anche a me. Perché quando andiamo ad incontrare un cliente nuovo e nel nostro team c'è un uomo, il cliente ci accoglie e si rivolge immediatamente a quell'uomo come se fosse scontato che il CEO all'interno del team è l'uomo. Peccato che nella mia azienda il CEO si chiami Francesca e sia capo di un'azienda di 4.000 persone. Ed è capitato ancora a me non più tardi di due mesi fa quando ho lavorato ad un progetto di internazionalizzazione che riguardava l'area di Abu Dhabi. E quando è arrivato il momento di andare in visita alla delegazione del luogo, io non ci sono potuta andare. Perché sono donna. Questo ve lo racconto perché oggi probabilmente molti di voi sono seduti in quello che definiamo il gruppo dei privilegiati. Ma vi assicuro che nessuno di voi è al sicuro. nessuno vi dice che un domani non possiate essere voi i diversi. Non possiate essere voi la minoranza. Non ve la sto tirando. Sto solo provando a dirvi che quello che ho voluto fare questa sera è stato da una parte darvi una sorta di cassetta degli attrezzi di ripercorrere insieme a voi queste storie per identificare quali sono gli elementi chiave che ci possiamo portare a casa una volta usciti da questa sala e che magari potremmo andare a pescare al bisogno nel futuro. Ma un'altra cosa che ho voluto fare perché avrei potuto raccontarvi direttamente le loro storie o magari direttamente la mia perché di esempi ne avrei purtroppo tanti altri da raccontarvi. Ma ho preferito provare a farvi vivere sulla vostra pelle quanto profondamente radicato in noi sia il concetto di stereotipo anche se noi non lo vogliamo o anche se noi pensiamo no ma dai io figurati no io ci credo nell'uguaglianza e faccio tutto e sono sicuro di agire nel migliore dei modi. Peccato che lo stereotipo lo assorbite dall'ambiente esterno senza che ve ne rendiate conto perché io sono sicura che quando vi ho chiesto di pensare ad un pirata a voi si è venuta in mente un'immagine molto più simile a Johnny Depp piuttosto che Barba Nera che quasi nessuno di voi abbia pensato a Ching Shih o quando vi ho chiesto di pensare ad esempio a un atleta a medaglia d'oro magari l'avete pensata donna ma io sono abbastanza sicura che l'abbiate pensata sana o che quando vi ho chiesto di pensare a una donna africana probabilmente nella vostra mente il pensiero spontaneo abbia agganciato la foto di una di quelle donne che vediamo al telegiornale arrivare sulle nostre coste. e voglio chiudere andando a fare ancora una riflessione sul tema di questo evento perché sono andata a cercare di capire cosa significa limiti davvero ma non oggi quando è nata la parola limiti e sono andata a ricercarne l'etimologia e ho scoperto che i limiti per gli antichi romani erano delle pietre sacre che delimitavano dei terreni e che quindi lasciavano un'unica strada percorribile ecco metaforicamente ancora oggi gruppi privilegiati cercano di imporre quell'unica strada percorribile a qualsiasi diversità la storia però ci insegna che noi invece che spostare pietre abbiamo imparato a costruire ponti abbiamo imparato a costruire reti e che quindi tutti insieme possiamo costruire un mondo possibile un futuro migliore perché tutti voi e tutti noi insieme di quel futuro siamo semi preziosi grazie