 Perché mi faccio questo? È la domanda che dopo attenta riflessione ho deciso di pormi qui oggi per parlare di quanto possano essere complicati i pensieri della mente umana. Quello che vorrei fare qui oggi è cercare di trasmettervi i miei dubbi, le mie perplessità e le mie incertezze riguardo i miei stessi pensieri. Questo non per aggiustarvi un peso del quale non riesco proprio a liberarmi, ma bensì per parlare di qualcosa che a molti di noi fa paura, la nostra stessa mente. Fin da bambina mi sono sempre sentita inferiore, non sono abbastanza, non sono come gli altri, perché non sono come gli altri? Sono diversa, ho paura, non voglio crescere. Non voglio crescere perché ho paura che crescendo i miei pensieri crescano con me fino a prendere il sopravvento. Questo era quello che una bambina timida, riservata e che faceva fatica a parlare apertamente si ripeteva in continuo. La sua mente non era mai libera, era piena di meccanismi organizzati in un disordine indescrivibile. Crescendo mi sono ritrovata obbligata ad affrontare i miei pensieri, almeno in parte, dato che a volte era più semplice mettere tutto da parte in un angolino senza nemmeno guardarlo. È sempre stato più semplice non guardare in faccia la realtà, pensare che tutto sarebbe passato se semplicemente l'avessi ignorato. Questo perché a volte i miei pensieri fanno paura, a volte mi colgono di sorpresa, mi prendono la sprobbissa e mi provocano emozioni contrastanti che non riesco ad identificare. I miei pensieri mi fanno impazzire e ammetto che questo detto a voce alta suona un po' strano, ma del resto chi di noi non ha dei pensieri che detti a voce alta perdono anche quel minimo di senso che assumevano nella nostra mente? Non vi pongo questa domanda perché penso che faccio parte di quei pensieri strani che devono rimanere tali. Ma quindi perché mi faccio questo? Perché non riesco a guardare in faccia la realtà? Perché ho paura? Ci sono tante domande a cui ancora non ho trovato una risposta. Domande pesanti, invasive, troppo persino nei miei confronti. Domande che vorrei smettere di pormi ma che non hanno intenzione di uscire dalla mia testa. A volte mi guardo allo specchio ed è come se involontariamente mi guardassi dentro. Altre volte non mi riconosco. Adesso ho una domanda da porvi. A quanti di voi piace ascoltare? Mi spiego meglio. Se un vostro amico ha bisogno di parlare siete lì pronti ad ascoltarlo e magari di ritenere anche un buon ascoltatore? A quanti di voi? Bene, io vi capisco. Sono una persona molto altruista ed empatica. Mi piace ascoltare gli altri. Peccato che d'altra parte io non riesca ad ascoltare me stessa. Forse non voglio ascoltare me stessa. Questo per due ragioni principali. La prima, come già detto in precedenza, è che a volte ho paura. La seconda è che non ne ho proprio voglia. Non ho voglia di intraprendere la strada più complicata. A volte mi ritrovo di fronte a un bivio. Da una parte c'è una strada larga, asfaltata, luminosa, leggermente in discesa e con alla fine un immenso campo di girasoli fioriti. La strada perfetta che ti impone di andare avanti senza nemmeno avere tempo di guardarti intorno per capire cosa succede, tanto sei concentrata sul paesaggio finale. D'altra parte c'è una strada piccola, sterrata, in salita, piena di buche e di irregolarità. Una strada buia. Adesso immaginate di essere già stanchi in partenza. Le vostre gambe cedono e le vostre ginocchia tremano per quanto avete camminato, anzi corso in precedenza. Quale strada scegliereste? Io sceglierei la prima. O meglio, io scelgo la prima. Sbaglio? Se me l'aveste chiesto un po' di tempo fa vi avrei detto no, io non sbaglio. Ho solo bisogno di smettere di pensare per un minuto. Ma sapete che c'è? Io ci ho riflettuto tanto, come il mio solito. E adesso vi posso dire che io sbaglio. Sbaglio perché arrivata a questo punto della mia vita, scegliere la strada più semplice, non è più paragonabile a tirare un sospiro di sollievo. È uno stile di vita, una maniera permanente di evitare tutte le buche e le irregolarità della mia vita. I miei amici più cari, preoccupati per come gestisco quello che mi passa per la testa, me l'hanno sempre detto. E forse, alla fine, l'ho capito anch'io. Devo affrontare i miei pensieri, devo affrontare i miei problemi. Che poi alla fine che cos'è un problema? Un problema è una situazione, una domanda o una cosa che provoca difficoltà, stress e dubbi. O almeno questo è quello che ci dice Google. Io penso che un problema sia qualcosa di irrisolto o lasciato involontariamente in sospeso, che però ha sempre una soluzione o qualcosa che vi si avvicini anche solo vagamente. Ognuno di noi ha i suoi problemi. C'è chi ne ha di più grandi, chi di più piccoli, chi di più importanti e chi di magari più insignificanti. E come penso possiate aver capito, i miei problemi sono proprio i miei pensieri. Ma quindi, alla fine, perché mi faccio questo? Alla fine di questo interminabile monologo dovrei almeno aver trovato una risposta, ma invece non penso di esserci arrivata. Una cosa però l'ho capita, devo imparare a convivere con i miei pensieri, devo imparare a guardarmi allo specchio e a riconoscere ogni parte di me, anche quelle più nascoste e magari più spaventose. Che poi alla fine, io parlandone con voi, lo sto già facendo, sto già scegliendo la strada più complicata, sto già affrontando i miei demoni. Proprio a riguardo vorrei porvi un'ultima domanda. Siete liberi di fermarvi a riflettere su questo quesito o di non pensarci nemmeno, come faccio io quando qualcosa è troppo complicato? La domanda è questa. Voi, che strada avete scelto? Ma soprattutto, voi, che strada state percorrendo.