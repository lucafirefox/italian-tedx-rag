 Sì, sì, sì, sì, sì, sì, sì. Il suo mondo Se facessimo pari a 24 ore la storia dell'umanità, siamo stati nomadi per 23 ore e 54 minuti. Dal momento in cui siamo scesi dagli alberi, abbiamo acquisito la stazione eretta, abbiamo cominciato a camminare, anzi a correre, per due ottime ragioni, per cacciare le nostre prede e per non essere preda a nostra volta. L'hanno fatto tutti i nostri antenati, gli habilis, gli erectus, i neandertal, con cui ci siamo mischiati a un certo punto, e pure i sapiens, la specie di cui alcuni abusivamente riteniamo di appartenere. Veniamo tutti dallo stesso posto, tra l'altro. Questo è interessante. Veniamo tutti dall'Africa, per cui potremmo considerare quelli che arrivano oggi, attraversando il Mediterraneo, un po' come quei maratoneti che arrivano alle 11 di sera, quando gli altri sono già a banchettare da 6 o 7 ore. Diecimila anni fa, 6 minuti fa, la rivoluzione neolitica. Abbiamo inventato l'agricoltura, con essa la sedentarietà e le città. Ma le città non sono un posto dove ci si ferma, al contrario, sono dei produttori di mobilità. Pensate ai vari cicli di pendolarismo, a quando scappiamo nei weekend o durante le vacanze, ma soprattutto le città attraggono nuove attività e nuove persone, al punto che oggi le grandi città globali, New York, Londra, Toronto, Sydney e tanti altri, hanno quasi la metà della popolazione che è nata in un altro paese e presto saranno la maggioranza. È una tendenza che dobbiamo tenere presente, perché il tasso di urbanizzazione era del meno del 30% nel 1950, nel 2010 c'è stato il sorpasso, nel 2050 sarà più di due terzi, nel 2100 sarebbe una specie quasi interamente urbanizzata, pronta ad andare su altri pianeti, a colonizzarli e a costruirci, indovinate cosa, delle altre città. Sei secondi fa l'età delle migrazioni, 170 anni fa più o meno, nella seconda metà dell'Ottocento, pensate, 50 milioni di persone hanno lasciato l'Europa. A metà di quel secolo la popolazione d'Europa era 250 milioni. Poi ci sono le migrazioni interne, interna all'Europa e interna ai singoli paesi. Ma tutto questo non era che l'antipasto di quello che è successo dopo. Nell'ultimo secondo, negli ultimi 30 anni, la tecnologia ci consente di viaggiare in maniera sempre più sicura, non è mai stato neanche così veloce, e così economico e quindi anche reversibile, per cui ci siamo messi a muoverci molto di più di prima. Tra l'altro, le connettività portatili, il cellulare e il computer, ci consentono di diminuire radicalmente i costi psicologici delle migrazioni. E poi ci muoviamo anche per altri motivi. Solo il turismo, la più grande industria del mondo, produce più del 10% della ricchezza dell'occupazione globale. Pascal diceva che la nostra natura è il movimento, la quiete assoluta è la morte. Esistere vuol dire uscire dalla stasi. Ecco perché il movimento è una metafora meravigliosa per capire tutte le robe importanti della nostra vita, la mobilità sociale, i movimenti politici, i moti del cuore, e la cosa principale di tutte, quello che ci fa muovere sul serio, le emozioni. Solo che non siamo tutti uguali di fronte alla mobilità. Questo è il Passport Index che ci dice che noi, che abbiamo uno dei passaporti migliori del mondo, possiamo andare in 177 paesi del mondo senza visto. Un siriano in 39, e probabilmente sono quelli dove non gli interessa andare perché stanno persino peggio di lui. Ecco, questa è la principale disuguaglianza impercepita. in qualche modo non ci riflettiamo, ma è fondamentale. Perché? Perché plasticamente ci mostra qualche cosa di significativo. Appunto, se noi vogliamo andare da qualche parte, ci andiamo senza chiedere il permesso a nessuno. I posti da dove invece non si può andare perché non gli diamo il visto sono appunto paesi come la Siria, l'Iraq, la Palestina, lo Yemen, la Somalia, paesi in guerra. Oppure paesi molto poveri che però hanno delle grandiose ricchezze che servono a noi e che noi importiamo. C'è un saggio proverbio africano che dice se tu ti avvicini a un alveare per portare via il miele, le api ti seguono. E ti seguono in questo modo qua. Questi sono i percorsi che fanno i migranti. Allora, noi per andare nei posti di partenza andiamo online, pigliamo un biglietto low cost e in sei ore di volo ci siamo. Loro, per fare quel percorso lì che vedete evidenziato, ci mettono mediamente un anno e quattro mesi. Paradosso, pagano molto più di noi. E questo perché? Perché non li lasciamo entrare regolarmente, perché non gli diamo il visto. Guardate che questo da solo spiega le migrazioni irregolari, spiega quello che succede nel Mediterraneo, spiega il passaggio nei Balcani. E perché, nonostante questa fatica, vengono lo stesso? Beh, per capire le ragioni dell'immigrazione, pensiamo a quelle delle immigrazioni. Tutti quanti avete un cugino, una sorella, un amico che lavora all'estero. Perché ci vanno? Salario migliore a parità di lavoro, to-cure trovare un lavoro, fare anche delle esperienze e anche una qualità della vita migliore. Per uno che viene dall'Africa subsahariana, l'Italia può essere il paradiso terrestre. Per uno che in Italia c'è nato e sa come si vive in Germania o in Scandinavia o in Olanda, magari il paradiso terrestre sta altrove. Tutto è relativo, per così dire. Poi ci sono delle ragioni in più però per loro. Le guerre, la desertificazione, cosine di questo genere di cui noi non abbiamo idea. Però ci sono anche delle ragioni che sono interne ai nostri paesi e che spesso non conosciamo. Una è questa. La Nigeria diventerà tra pochissimo il terzo paese al mondo per popolazione, superando gli Stati Uniti. Ma sia per il passato che per il presente e per il futuro è una classica piramide demografica. L'Italia, invece, si trova in una situazione diversa. Ormai sta diventando una specie di botte più grande in alto in precario equilibrio. Prima o poi casca. Cosa vuol dire che casca? Ve lo dico in due parole. Vuol dire che da molto tempo noi abbiamo più morti che nati. Quest'anno circa 240 mila persone. cosa vuol dire una città come Padova che evapora ogni anno. Non c'è più. Vuol dire che in questo momento abbiamo tre lavoratori attivi e ogni due inattivi. E prima del 2040 il rapporto sarà di uno a uno. Vuol dire che in questo momento ci sono più figli che si prendono cura dei genitori che genitori che si prendono cura dei figli. Vuol dire che in questo paese, in questo momento, si vendono più pannoloni che pannolini. Ecco, questo ci dice qualcosa di significativo su come ci stiamo trasformando e su cosa succederà domani. Quella che vedete è una simulazione del traffico negli Stati Uniti come se fosse la circolazione sanguigna. È una metafora corretta. Utile anche per noi, perché la circolazione porta in giro il cibo, il nutrimento alle varie parti del corpo. Ecco, oggi non esistono più paesi solo di emigrazione e solo di emigrazione. È una grande circolarità globale. Molti paesi sono in sostanziale equilibrio. Paesi europei. Per ogni due persone che vengono a vivere in Europa, ogni anno, anche l'anno scorso, c'è un europeo che va a vivere altrove. E molti non lo sanno, però pensano che le persone vengano e basta. Beh, questo elemento è fondamentale per capire che cosa ci sta succedendo. La circolazione vuol dire che porta in giro persone e le persone andando in giro portano le loro culture. E noi diventiamo società, plurali. Guardate, noi siamo abituati a esserlo. Nessuno di voi pensa che un mondo in cui leggessimo solo letteratura italiana sarebbe un mondo migliore. Provate a pensare di potervi guardare solo film italiano, solo musica italiana. Saremmo tutti più poveri. E perché le persone no? Siamo sicuri che non c'è un nesso tra queste cose. Quello che vedete è questo qua. Un kaleidoscopio. Un oggetto in cui ho fatto in tempo a giocare per lunghe ore quando ero piccolo, perché vi do una notizia, c'è stata un'epoca in cui le Playstation non esistevano. E questo oggetto qua ha dei pezzi di vetro di tanti colori diversi e girandolo, col passare del tempo, assumono una conformazione differente. Fuori di metafora, sono le culture. Le culture rimangono uguali. C'è il pezzo verde, il pezzo giallo, il pezzo rosso, il pezzo blu. Ma in certi punti si sovrappongono e creano qualcosa da nuovo. Esattamente la cosa che ci piace. Un aggettivo di moda, fusion. Beh, ci sono le coppie miste, ci sono tanti modi di essere fusion. Pensate all'esempio più banale, quello del cibo naturalmente. Stasera, uscendo di qua, molti di voi si hanno indecisi se andare a mandaggiare sushi o burrito, involtini primavera o ramen, eccetera, eccetera. Oppure una pizza, come al solito, peraltro preparata da un magrebino. Ecco, allora forse dobbiamo cercare di cambiare punto di vista. E a me è aiutato molto un esempio di pura saggezza popolare. Perché ci fa vedere i due poli della nostra vita. Stiamo fermi o ci muoviamo? Possono essere belli tutte e due, ma a tutti noi qua presenti fa piacere poter scegliere. È fondamentale. Ecco, guardate che questo dobbiamo stamparcelo in testa. Vogliamo muoverci? Sì, beh, non possiamo essere liberisti quando si tratta della nostra mobilità e protezionisti quando si tratta quella degli altri. Il mondo non funziona in questo modo. Dobbiamo avere delle regole poche e sensate per gestire la mobilità. Non quelle insensate di oggi. E sicuramente non dei muri che sono insensati di per sé e che hanno un solo effetto, rendono tutto più difficile, più costoso, ma soprattutto i muri che noi ci illudiamo, che chiudono fuori qualcuno, chiudono dentro anche noi. È la logica dei dazzi. Il primo che li mette si sente più furbo di tutti. Faccio pagare di più le merci, in più ci guadagno. Bravo. Poi li mettono tutti gli altri. Tutti quanti paghiamo di più per le stesse robe di prima. Cioè paghiamo un prezzo. Ecco, noi dobbiamo uscire da questa logica. Le migrazioni sono come i trasporti, la sanità, l'istruzione, non una roba eccezionale, la fisiologia della vita. Solo che esattamente come i trasporti, sanità e istruzione, dobbiamo governarli. Se non le governiamo, sono un caos. Se le governiamo, non sono un problema, sono una soluzione a un certo numero di problemi e della soluzione siamo parte anche noi però. E su questo magari un esame di coscienza non guasta. Contano le opinioni che abbiamo su questi temi. Contano le cose inascoltabili che ascoltiamo senza dire niente, senza protestare. Ecco, forse possiamo uscire di qui con una domanda. Tu, noi, che pezzo della soluzione vogliamo essere? Grazie. Grazie. Grazie. Grazie.