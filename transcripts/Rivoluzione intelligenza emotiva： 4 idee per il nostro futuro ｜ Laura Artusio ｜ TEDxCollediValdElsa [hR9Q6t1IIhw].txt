 Buonasera a tutti. Che bello un TED nella nostra Toscana. Io oggi vorrei condividere quattro idee che secondo me potrebbero avere un impatto per cambiare la nostra società. Però questo è un TED sulle emozioni, quindi iniziamo con la domanda più importante. Come vi sentite? Bene. Ci avrei scommesso, è così. In ogni parte del mondo in cui io vada esiste una risposta simile al nostro bene, fondamentalmente per evitare di parlare di come ci sentiamo veramente. Eppure le emozioni ci danno informazioni. Condividerle crea fiducia, connessione. Però il nostro vocabolario delle emozioni è così povero. Quante emozioni esistono secondo voi? Provate a indovinare. Cento? Sei? Chi offre di più? Sono più di duemila. Duemila vocaboli per parlare di come ci sentiamo ed è un peccato, no? Non valorizzarli tutti. In questa slide ne vedete cento. Sono suddivisi in base alla piacevolezza e ai livelli di energia. Noi sappiamo dalle neuroscienze che non esistono emozioni negative o positive. Che tutte le emozioni hanno vantaggi e svantaggi. Anche la rabbia, l'ansia, la paura non devono essere demonizzate o evitate. Ma che tutte le emozioni hanno vantaggi e svantaggi dipende anche dal compito che dobbiamo svolgere. Per esempio, per l'apprendimento, la maggior parte delle persone trova più facile stare attenti, memorizzare, apprendere, quando prova emozioni piacevoli con un'energia medio-medio alta, più o meno alla zona del cerchio. Quindi quando le persone sono serene, calme, curiose, motivate, tendono ad essere più aperte e ad apprendere più facilmente. Eppure non sono queste le emozioni che abbiamo trovato con maggior frequenza e intensità nelle scuole italiane, nelle ricerche che abbiamo condotto in Italia, ma che confermano i dati raccolti dai nostri colleghi negli Stati Uniti. Le emozioni prevalenti sono spiacevoli. Per tutti, stress, noia, stanchezza. Quali sono, secondo voi, le implicazioni per il sistema scolastico, per chi ci lavora tutti i giorni? Io mi ricordo quando andavo alle medie, le emozioni che provavo maggiormente erano gioia, curiosità. Per me era abbastanza facile stare attenta in classe, prendere appunti. Quando il pomeriggio facevo i compiti era veloce, perché ero stata molto attenta. Anche il primo anno del liceo mi fu consigliato un liceo classico piuttosto impegnativo, ma il primo anno il rendimento era abbastanza buono, mi sembrava quasi un gioco tradurre dal greco, dal latino. Le cose sono cambiate completamente il secondo anno, quando nella mia vita si sono concentrati tanti eventi dolorosi. I miei genitori si sono separati ed è stata una separazione difficilissima, molto stressante. Abbiamo cambiato casa tre volte nel giro di un anno. Non ne potevamo più di pacchetti, pacchettini. Tutti gli equilibri erano stati stravolti. Dopo qualche mese persi la mia amata nonna Teresa, che per me era stata come una madre. Quello fu il primo lutto di una persona così cara. Sempre in quel periodo uno dei miei più cari amici con cui ero cresciuta, come un fratello, si ammalò gravemente. Oggi per fortuna sta bene. Però all'epoca avevamo tutti paura che non ce l'avrebbe fatta. Potevamo vederlo solo attraverso un vetro, era pelle e ossa. E la mia mente era lì con lui, anche quando ero a scuola. Io vedevo sì i professori muovere le labbra, ma la mia testa non era lì. Io non ascoltavo. Il pomeriggio andavo a trovarlo, anche a discapito dei compiti che dovevo fare, e i miei voti crollarono. Io rischiai quasi di perdere l'anno scolastico. Iniziai anche a fumare. Poi per fortuna nel tempo ho smesso questo brutto vizio, ma all'epoca fumavo e sentivo che mi faceva male, ma non mi importava, anzi. Poi ho sessionato con il peso, mi vedevo sovrappeso anche se non lo ero affatto. Alternavo periodi in cui mangiavo pochissimo con altri in cui mangiavo in maniera disordinata. E quando penso a quella ragazza, io penso, ma chissà, se la mia scuola all'epoca avesse insegnato l'educazione socioemozionale, io forse non avrei iniziato a fumare, forse non avrei rischiato di perdere l'anno. E invece mi ricordo una professoressa, sapete di quelle che hanno sempre quell'area di disprezzo, che uccidono l'autostima degli studenti e che creano sempre tensione. Ecco, lei mi mise l'etichetta di biondina svampita. Svampita. Ma come? L'anno prima mi avevano definito brillante, leggevano i miei temi alla classe, mi mettevano accanto gli studenti più demotivati, perché era un buon esempio, e l'anno dopo era una svampita. Ecco, quando soffriamo molto, il nostro io si protegge. Un meccanismo di difesa è come se creasse un'ovatta e la nostra consapevolezza scende. Questo era quello che era successo a me. Ma quanto male può fare la parola di un docente ad una ragazza che sta ancora finendo di costruire la propria personalità? Ecco, allora, la prima idea che io vorrei proporre oggi è quella di selezionare gli insegnanti anche in base ai loro livelli di intelligenza emotiva. Perché sì, è vero che si può sviluppare questa intelligenza, ma chi si siede su quella cattedra e influenza la nostra società deve già possedere dei livelli elevati di queste competenze. Mi ricordo un giorno, mentre andavo in ospedale a trovare il mio amico, vedi un cartello con tante linguine, c'era scritto vuoi diventare volontario di clown terapia? Io avevo visto il film Patch Adams e mi aveva colpito così tanto, no? Pensare a come le emozioni possono influenzare il processo di cura, di guaragione. Io accettai, ma ero troppo timida per fare il clown, mesi un camice giallo, un naso rosso come questo e andavo a giocare con questi bambini che erano molto malati e quindi io mi sforzavo di sembrare spontanea, normale, ma quando uscivo di lì fondamentalmente scoppiavo a piangere. E quando osservavo i medici, gli infermieri, gli insegnanti della scuola in ospedale, lavorare con loro, io mi chiedevo ma come fanno a stare qua tutto il giorno, tutti i giorni e poi tornare alle loro famiglie, ai loro figli, chissà quanta formazione che ricevono. E ben poca invece scoprì. In quegli anni decisi di diventare psicologa, mi iscrisse alla facoltà di psicologia clinica, più di 40 esami universitari e un solo capitolo di un libro che parlava di emozioni. Il 90% si concentrava sulla patologia, sul sintomo, sull'intervento, la diagnosi. Si lavora troppo poco sulla prevenzione. Ecco, allora la seconda proposta per questa sera è che l'intelligenza emotiva dovrebbe essere patrimonio di tutti, tutti dovremmo essere formati, ma chi svolge una professione d'aiuto, una professione sanitaria o è insegnante e quindi sono professioni maggiormente esposte al rischio burnout, che è proprio uno stress emotivo. Ecco, questi professionisti dovrebbero ricevere una formazione ancora più approfondita durante il percorso universitario, sia per proteggere il proprio benessere che per far bene il proprio lavoro. Ecco, io mi appassionai poi durante gli anni dell'università al tema dello stress e del burnout, perché lo stress impatta ogni aspetto della qualità della nostra vita, le nostre relazioni, come dormiamo la notte, sia la qualità della vita, ma anche l'aspettativa di vita, proprio in un'ottica di prevenzione. Poi nel 2010 era diventato obbligatorio valutare il rischio stress-lavoro correlato in tutte le organizzazioni, comprese le scuole. Ecco, questo mi era sembrato una grande rivoluzione, perché finalmente nelle organizzazioni non si misurava più solo i rischi fisici, i rischi strutturali, ma anche i rischi psicosociali. Sono passati tanti anni, ed è ancora un obbligo di legge, anzi va aggiornato ogni due anni, ma sono ancora poche le realtà che hanno compreso l'enorme potenziale di questo strumento. La maggior parte si limita a fare una checklist, giusto per non essere sanzionati, una checklist standard, uguale per tutti, che non permette davvero un miglioramento continuo come una valutazione approfondita. E come mai si limitano alla checklist? Perché fondamentalmente hanno paura. Paura che emergano problemi che poi dopo devono essere gestiti. Come se non emergessero lo stesso tramite infortuni sul lavoro, a volte mortali, tramite incidenti, eventi critici, aumento di assenteismo, conflitti, calo del rendimento. Ecco, allora la terza idea che voglio proporvi stasera è questa. Datori di lavoro, dirigenti scolastici, siate coraggiosi. Ascoltate le persone che lavorano nelle vostre comunità perché sono i vostri consulenti più preziosi. Chiedete un feedback su come migliorare la vostra organizzazione e su quali siano le principali fonti di benessere e i principali rischi legati allo stress. Questo può fare la differenza. Ed è la terza idea. Nel 2009 andai all'Igely University, iniziavo il mio dottorato di ricerca ed ebbi l'onore di conoscere i padri dell'intelligenza emotiva. Peter Salovey, che aveva definito questo concetto per primo, nel 1990, insieme al collega John Mayer, poi dopo Daniel Goleman lo ha divulgato, ma nel 90 loro pubblicarono uno storico articolo dove definivano il concetto di intelligenza emotiva. Non ebbe molto successo, perché oggi ci sembra normale parlare di intelligenza emotiva, ma all'epoca non era così. Razionalità ed emozioni erano viste in contrapposizione e questa era la prospettiva che ci portiamo dietro da più di duemila anni di storia. Quindi per questo mi apparve molto innovativo aver definito questa teoria e aver compreso che per pensare bene abbiamo bisogno delle nostre emozioni, per prendere decisioni efficaci, per memorizzare, per apprendere. E questo io a 16 anni l'avevo compreso sulla mia pelle. Ecco, questo fu il primo elemento di innovazione. aver definito la teoria. Il secondo elemento di innovazione che avevo trovato a Yale era che dalla teoria si era passati all'azione, alla pratica. Finalmente, non solo riconoscere che le emozioni sono importanti, come avevano già fatto illustri pensatori, ma validare scientificamente un curriculum, un programma di educazione socio-emozionale che permettesse di misurare le abilità dell'intelligenza emotiva e allenarle attraverso strumenti, strategie. Ecco. Andare nelle scuole americane e vedere che applicavano questi strumenti con risultati veramente tangibili, fu una fonte di ispirazione. Io tornai in Italia e mi sentivo come un medico che aveva trovato un buon vaccino. Un vaccino per tanti virus invisibili, per tanti virus che affliggono però la nostra società. E quindi, voglio condividere con voi, ecco, queste sono le cinque abilità che noi alleniamo quando applichiamo l'educazione socio-emozionale che definiscono il concetto di intelligenza emotiva. La prima R sta per recognizing, è l'abilità di saper riconoscere le emozioni, sia a noi stessi che negli altri. Un insegnante, per esempio, sa riconoscere che la classe è annoiata, che magari non è attenta, o che quello studente in seconda fila è già da un po' di tempo che non partecipa a qualcosa che non va. La seconda abilità, la U sta per understanding, è l'abilità di saper comprendere le emozioni, comprenderne le cause e come queste influenzano i processi di pensiero e il comportamento. Se un insegnante prova rabbia, sa riconoscere se la causa è lo studente che gli sta parlando in quel momento o la telefonata che ha ricevuto prima in pausa, sa generare emozioni per favorire l'apprendimento. Questa è l'abilità understanding. La terza, labeling, identifica il vocabolario delle emozioni. Abbiamo iniziato da qui, giusto da riflettere su quanti vocaboli emozionali esistono e su quanto sia povero il nostro vocabolario. Con questa abilità noi alleniamo centinaia e centinaia di vocaboli a seconda del livello cognitivo, perché è un programma che va dalla scuola dell'infanzia alla secondaria di secondo grado. però è affascinante vedere un bambino di nove anni che spiega ai genitori la differenza fra invidia e gelosia, fra ansia e paura. Magari non la conosciamo neanche noi. La quarta abilità, la E sta per expressing. È l'abilità di sapere esprimere le emozioni in maniera efficace rispetto al messaggio che vogliamo comunicare, al nostro ruolo o al contesto culturale in cui ci troviamo. Noi non comunichiamo solo con le nostre parole, anzi, comunichiamo con i volti, con l'espressione facciale, con il tono di voce, la postura. E gli studenti ci osservano. Io ricordo in una scuola dove stavamo facendo una ricerca un alunno disse «Eh, la professoressa Maria è sempre arrabbiata, ha sempre un'espressione così». E lei è stupita e disse «No, ma quella è la mia faccia di quando sono concentrata e vi ascolto con attenzione». Vedete quanti fraintendimenti. L'ultima R sta per regulating. è l'abilità di saper gestire le emozioni, che non vuol dire controllarle o dominarle, ma vuol dire anzi rimanere aperti nei confronti di tutte le emozioni, allenando però strategie frutto della ricerca, come tecniche di respirazione, dialogo interiore. Ecco. L'educazione socioemozionale ha veramente offerto risultati incredibili, non solo in termini di miglioramento del rendimento scolastico, ma anche della salute. Le scuole che applicano questi programmi riducono il rischio di abuso di sostanze, disturbi d'ansia, fobie, sono anche in aumento, depressione, bullismo, aggressività. Aggressività. Basta. Basta. Veramente. Non se ne può più. Io non so. Se qualcuno di voi qui dentro pensa davvero che 15 anni di carcere, magari 12 con la buona condotta, serva per educare questi uomini, questi assassini, e per prevenire che risuccedano episodi del genere, perché, scusatemi, ma io non ci credo. Io credo invece in quello che ho visto nelle scuole in questi anni, quando ho visto bambini, adolescenti, gestire la propria ansia prima di una verifica, ma anche la propria rabbia, la propria frustrazione, la propria gelosia, in maniera efficace. Le ho viste gestire conflitti, capirsi veramente che neanche noi adulti lo sappiamo fare così bene. E non sono l'unica a credere in questo. Ormai sono più di 5 milioni gli studenti al mondo che applicano gli strumenti basati sul modello ruler. Ecco, e questa è diventata un po' una mia missione di vita personale e professionale. Ed è anche la quarta idea che vi voglio proporre stasera. Che l'educazione socio-emozionale diventi parte fondante del sistema scolastico, perché non è l'unica materia importante, ma è sicuramente una di quelle che dovrebbe essere diffusa. E in un mondo in cui siamo tornati a parlare così tanto di guerra e le aggressioni aumentano, ecco le parole di un bambino come questo, che allena le abilità del modello ruler e che ha imparato, così come i suoi compagni, a gestire la rabbia, che nella sua classe dice ci sono meno conflitti. Ecco, almeno a me danno un senso di speranza. Grazie. Grazie.