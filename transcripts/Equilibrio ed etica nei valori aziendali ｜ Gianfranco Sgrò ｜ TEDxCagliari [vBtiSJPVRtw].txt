 Etici, morali, finanziari, patrimoniali, economici, personali, familiari, matrimoniali, finché morte non ci separi. Ma anche sportivi, abbiamo sentito, religiosi, politici, relazionali. Ogni nostro singolo momento della vita è caratterizzato da un set di valori. Che noi ci creiamo o qualcuno ha creato per noi, qualcuno ha provato a passarci, a insegnarci, noi li abbiamo valutati, li abbiamo filtrati, li abbiamo modificati, li abbiamo accettati o li abbiamo rifiutati. E questi, consciamente o inconsciamente, regolano ogni momento della nostra vita e ogni decisione. Qualcuno associa al termine valori alcune caratteristiche. Sono eterni, non sono discutibili, adesso si usa molto non negoziabili. Eppure, se noi provassimo a giocare con alcune variabili su questi valori, come la geografia, le condizioni al contorno, la storia, vedremmo che anche questi sono degli elementi puramente storici. E che forse non è così come abbiamo detto prima. Parliamo solo di geografia. Se oggi, maggio 2024, potessimo catapultarci improvvisamente in un altro paese, al di fuori, diciamo, della nostra Italia o della nostra Europa, per chi ha avuto il piacere di vivere diverse culture, vedremmo che il nostro set di valori non è lo stesso. O se andassimo in alcune geografie specifiche, addirittura capovolto. Se analizzassimo le condizioni al contorno, quante volte ci è capitato di ascoltare o di dire noi stessi, a seguito di un evento impattante nella nostra vita o nella vita di qualcuno, a seguito di una malattia, abbiamo sentito qualcosa stamattina. I miei valori non sono più gli stessi. Come se fino a un minuto prima noi potessimo vivere basati sul fatto che siamo eterni ed immortali. E se introducessimo la variabile storica, allora capiremmo in pieno come valori, etica e morale sono degli elementi storici. Già è stato etico e parte dei valori della società ciò che oggi è completamente vietato dalla legge e dalla morale comune. Tutto nella vita e nella storia ci dice che i valori sono qualcosa che non esistevano, vengono ad esistere e poi vengono abbandonati, trasformati e alcune volte contrastati. Anche i valori che viviamo noi oggi, nel 2024, guardate solo al numero di donne presenti su questo palco e in questa sala, cosa che se guardassimo indietro vent'anni non sarebbe il caso. La libertà di parola, la libertà di pensiero e espressione, la libertà di vestirsi senza una cravatta, la nostra democrazia amata. Ebbene, questi valori sono la testimonianza di una evoluzione storica, ma sono tanto buoni e validi quanto i valori che un tempo hanno giustificato delle cose che oggi noi non possiamo neanche pensare. Allora dovremmo dire perché dobbiamo studiare e dobbiamo parlare di valori. Perché intorno a un insieme di persone i valori esprimono le regole del gioco. E mi viene anche da sorridere a pensare che magari fra 50, 100, 200 anni, in questa meravigliosa location, ci saranno delle persone, giovani o meno giovani, sedute come noi, e qualcuno su questo palco dirà, con un sorriso o magari con un senso di ribrezzo, nel 2024 le persone vivevano e parlavano di questo set di valori, pensando a noi. Allora dobbiamo affrontare e discutere i valori non in quanto assoluti, ma in quanto parte di un'espressione di una società in un determinato contesto storico. E l'evoluzione dei valori non è solo nell'ambito morale e nell'ambito etico. Permettetemi di dire... Posso avere un goccio d'acqua, per cortesia? Permettetemi di parlare di un'esperienza nel mondo lavorativo dove io sono adesso. Per circa 200 anni, con un concetto che il valore di un prodotto è il valore nel momento in cui io produco qualcosa. Questa è l'eredità della rivoluzione industriale, circa 200 anni fa. E quindi più io produco e più faccio valore. Parliamo dei valori nel mondo economico. 20 anni fa, non più di 20 anni fa, qualcuno ha avuto un'intuizione che non veniva dal mercato, veniva dalla sua testa. E dice... Esiste un valore più grosso. E il valore non sta nel produrre un prodotto, ma nella combinazione di questo prodotto con la sua disponibilità al consumatore finale. Quindi nel momento in cui guardo il consumatore finale, il consumatore vede la disponibilità del prodotto a casa sua, in ogni momento, in ogni stanza. Questo a noi oggi, 20 anni dopo, sembra quasi banale di parlare della storia. Eppure così è stato creato 20 anni fa. E su questa base si è creata una delle aziende più capitalizzate al mondo, che, guarda caso, non ha un prodotto. Si sono creati dei nuovi paradigmi di successo per le aziende. Si è creata la logistica moderna, motivo per il quale mi son buttato in questo settore meraviglioso, dove la logistica e il trasporto è passato dall'essere un costo puro di una società alla creazione di un valore esattamente secondo i nuovi paradigmi. E su questo si sono creati i successi e i fracassi di società. E ultimo ma non ultimo, il concetto precedente di valore di un prodotto in quanto creato è sparito dal mercato. E nessuno più lo considera. Ma allora dico, cosa e dove dobbiamo lavorare? Per far sì che i valori non siano un set predeterminato nella nostra vita, ma possano adattarsi ed evolvere continuamente. Come affrontare la cosiddetta, o come evitare la cosiddetta crisi di valori, su cui tutti trattiamo? E in realtà crisi non è un termine negativo, è solo un momento in cui qualcosa evolve, qualcosa cambia. Quindi come affrontare una crisi di valori, sapendo che una crisi può generare qualcosa di nuovo? 2000 anni fa la Grecia era il mondo economicamente, filosoficamente, di pensiero e di cultura più avanzato che avevamo. All'interno della Grecia c'erano delle città che erano le punte di diamante di questa cultura. E in queste città, fondamentalmente legate al commercio, si sviluppavano soldi, si sviluppavano pensieri, si radunavano etnie diverse. E guarda caso, in queste città arrivavano le crisi più profondi dei valori. E in un momento particolarmente critico di una di queste città, della Grecia, una persona che aveva un potere religioso, politico e filosofico fortissimo, in un evento come questo, in una piazza, avrebbe potuto attaccare tutti i massimi sistemi in quel momento in crisi, e dice una cosa che poi ha segnato, ancora adesso segna, un po' con la mia vita. E questa persona dice Non sapete voi che un poco di lievito fa lievitare tutta la pasta. Fate attenzione al lievito nella vostra vita. Avete presente, scusa Sonia per entrare in un'area tua, avete presente quando parliamo del lievito? Impalpabile In un composto, in una torta qualsiasi, parliamo di 16 grammi, al massimo, su circa 2 chili di composto. 0,08%. Applicato al nostro tempo, 8 minuti al giorno. E quella persona che avrebbe potuto attaccare tutti i massimi sistemi, dice Fate attenzione ai 16 grammi. Non tanto, ovviamente, per la quantità e il peso specifico dei 16 grammi, ma per le reazioni che quei 16 grammi possono fare nei 2 chili di composto. Per le reazioni che quegli 8 minuti della nostra vita possono fare intorno a noi, nell'ambiente che ci circonda. E l'azienda, le aziende che noi rappresentiamo, sono, dal mio punto di vista, forse l'ambiente più etico, più bello, più sfidante che noi possiamo incontrare. Dove noi possiamo mettere in esercizio i nostri valori. Le aziende, la grande azienda o la piccola azienda, è un melting pot di culture, storie, geografie, credenze, religioni, dove noi possiamo e dobbiamo esercitare i nostri valori. E io vorrei parlarvi, per concludere, dei miei 16 grammi in azienda. Vorrei parlarvi di quello che ha caratterizzato e spero continui a caratterizzare la mia vita in azienda. I 16 grammi, quello che io chiamo la piccola etica, l'etichetta. I 16 grammi come la forza straordinaria di trasformazione. La piccola etica come la forza invisibile che permea le nostre carriere. La piccola etica come il tratto distintivo, il nostro segno distintivo che va al di sopra delle competenze tecniche e tecnologiche non importa quanto grandi. La piccola etica. La piccola etica del fare sempre del nostro meglio per essere super competenti in quello che facciamo, ma essere sempre umili e curiosi e curiosi nel dirci che abbiamo tanto da imparare. Sfidarci ogni giorno. La piccola etica dell'affidabilità nell'essere un punto di riferimento abbiamo sentito anche stamattina negli orari, nell'impegno, nell'esecuzione, nei rapporti sociali, il cosiddetto senso del dovere. La piccola etica dell'empatia, del buonsenso, dell'essere noi stessi, naturali, nel saper sorprendere le persone intorno a noi ogni giorno, nel saper sorridere. La piccola etica di non prendersi troppo sul serio, ma prendere le cose terribilmente sul serio. La piccola etica delle piccole parole con permesso, per favore, scusa, grazie. la piccola etica di essere la persona con cui tutti vorrebbero lavorare. La piccola etica dell'integrità non necessariamente è solamente intesa come onestà e rettitudine assoluti, ma nel prendere atto che anche in azienda noi siamo parte di un corpo. E il corpo funziona nel momento in cui è integro, in cui ogni parte funziona, riconoscendo quindi il contributo del singolo indipendentemente dall'organigramma come un contributo anche se diverso dal mio come parte di un insieme. e infine, l'ultima, la piccola etica del lasciato, dell'eredità, del lasciare la tua impronta nell'azienda in cui lavori indipendentemente dal tempo in cui starai, le tue idee, la tua trasformazione, tu in azione. e anche questa piccola etica non è un set predeterminato di valori, ma è un esercizio continuo, quasi uno sforzo che dobbiamo fare su noi stessi, non per la nostra perfezione, ma per il nostro perfezionamento. Grazie. Grazie.