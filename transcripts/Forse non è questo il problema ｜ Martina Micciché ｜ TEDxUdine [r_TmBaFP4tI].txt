 Ieri Sardegna Revisore-Poletico Io oggi dovrei parlarvi del rapporto tra persone giovani e voto. Vi parlerò principalmente del rapporto tra persone giovani e politica. Perché, stando a quanto si sente in giro, le persone giovani apparentemente non votano. Le statistiche alle ultime elezioni hanno dimostrato che il 42% dell'astensionismo si è registrato in quella fascia che viene definita giovane, per persone che sono in un'età compresa tra i 18 e i 34 anni. Lo so, non le faccio io le categorie demografiche, chi ha 35 anni non me ne voglia. Persone che, quando hanno potuto effettivamente scegliere se esprimere una preferenza di voto, l'hanno fatto in maniera abbastanza eterogenea. Ma non è effettivamente questo il problema. Infatti, perché è così importante ragionare sul perché le persone giovani non vadano a votare? O meglio, riformulere la domanda. Perché quest'onta viene attribuita in maniera maggiore alle persone giovani quando fanno questa scelta. Non è un segreto che il nostro paese sia demograficamente vecchio. E infatti, su 51 milioni di persone che hanno il diritto di votare, quindi che sono persone elettrici, le persone giovani sono appena il 9%. Non sarà mica, forse, che c'è una certa classe politica che non si riconosce in questa fascia e che preferisce attribuire delle colpe ad un gruppo per rendere tutto un po' più semplice, per non ragionare su alcuni problemi. Ma forse non è neanche questo il problema. Infatti, posto che le persone giovani vogliono e possano esprimere una preferenza di voto, per chi dovrebbero farlo? Da chi si dovrebbero far rappresentare? L'elettorato passivo, ovvero quelle persone che possono candidarsi, e che quindi possono essere elette, è composto appena per il 6% da persone giovani. E vi rigiro la statistica. Vuol dire che il 94% dell'elettorato passivo è composto da persone non giovani. Perché anche come si raccontano i dati cambia la percezione, no? Le ultime elezioni hanno registrato addirittura un incremento in questa parte di elettorato di 5 anni di età media. Nelle nostre Camere adesso l'età media si assesta sui 51,2 anni. 51,5% si integriamo anche all'età delle persone senatrice a vita. Il 68% delle persone attualmente risedenti in Parlamento ha un'età compresa tra i 40 e i 60 anni. Ma non è ovviamente solo una questione di età. Infatti è stato registrato un decremento del 33% di persone socializzate e che si identificano come donne. Per non parlare delle persone razzializzate, delle persone disabilizzate, delle persone non cisgender, delle persone non heterosessuali, delle persone non nate in Italia, delle persone non cristiane cattoliche, il cui novero non è nemmeno attenzionato. Quindi di che rappresentanza stiamo parlando? Il tessuto sociale, in chi e in cosa si riflette. E non è solo una questione identitaria, ma anche ideologica. Perché ad esempio, se guardiamo la nostra classe politica attuale, possiamo vedere che effettivamente è una classe politica stantia, e non per età, ma per le modalità, per la politica che sceglie, che è una politica clientelare, che è una politica di interessi personali e di settori, una politica progressivamente più personalista, una politica che è attraversata principalmente da policy-seeker. Le persone policy-seeker sono coloro le quali cercano una politica per garantirsi un ruolo di potere. E quindi, per poter arrivare a quello scopo, cercheranno ovviamente il prodotto meglio confezionato, quello che funziona meglio, che garantirà il risultato migliore. Dunque, la politica diventa il mezzo per un fine. Al contrario, le persone policy-seeker sono coloro le quali cercano un luogo per poter realizzare un'idea, una politica. Attualmente sono molto scarse queste persone, mi spiace dirvelo, ma non sono fautrice di buone notizie per la maggior parte del mio tempo. Per assurdo, tra l'altro, la nostra classe politica si comporta come un post di Instagram, e dico per assurdo perché sono tra i principali, fanno parte della critica più strenua alle modalità di socializzazione digitale. Eppure, non cercano una popolazione a cui rivolgersi, o da riconoscere, o da ascoltare, figuriamoci. Non cercano un dialogo. Cercano utenti fidelizzati a priori, seguaci, e soprattutto guardano al voto come un comportamento di consumo che si realizza a fronte di una riuscita campagna di marketing. Però mi raccomando, se le persone giovani non votano, apriti cielo. Perché dopo tutto, dare la colpa alle persone giovani, per qualsiasi cosa, è facile. Da un lato si crea questa vergogna sociale che potrebbe spingerle a lungo andare a cambiare la loro scelta, ma non come scelta politica di entrare nello spazio dell'urna, qualora potessero farlo, ma semplicemente come introiezione di un dovere, come un'imposizione derivata da un senso di vergogna, socialmente instillato, e al contempo svolge un'altra funzione, ovvero quella di rassicurare tutte le altre persone, di deresponsabilizzarle completamente, perché tanto è colpa dei giovani che vogliono tutto e non fanno nulla per meritarlo, no? Non funziona così. Il non voto è una conseguenza. Però noi abitiamo un sistema in cui cause ed effetto sono sistematicamente invertite, in funzione di una narrativa che mantiene in essere lo stato delle cose. In questo modo continuiamo a girare intorno ai problemi senza mai analizzarli e senza quindi sobbarcarci l'onere di risolverli. Come, dove, quando, perché, chi e cosa votare sono il problema. E il fatto che queste modalità siano stabilite da un'elite ristretta di persone è il problema. Chiamatela aristocrazia parlamentare, chiamatela come preferite. È un novero di persone piccolo che non solo stabilisce queste modalità senza riconoscere quelle che sono delle necessità effettive per esprimere una preferenza elettorale, ma addirittura che si eroga il diritto di stabilire cosa è interessante e cosa no. Quindi quali politiche perseguire e quali no. a discapito degli interessi reali di chi attraversa il territorio e del territorio stesso. Lasciando quindi che questa democrazia, che evidentemente non riesce ad essere rappresentativa, sia anche insalubre, perché non sta perseguendo il benessere di chi la attraversa, della popolazione. E qui arriviamo ad un altro grosso nodo, ad un altro grosso problema. Ma quale popolazione? Ma quale popolo? Chi ha il diritto di votare? La maggior parte delle persone che speriscono gli effetti peggiori derivati dalle tornate elettorali sono coloro i quali ne sono maggiormente espulsi. Parliamo di persone senza documenti, persone che vengono definite illegali, persone che non hanno, che sono in attesa a cui è stata negata la rettifica documenti, e per cui entrare in una cabina elettorale significa esporsi ad un duplice rischio, quello di patire una sofferenza psicofisica notevole o di subire aggressioni transfobiche. E pensate più diffusamente alle persone che studiano e che sono fuori sede, perché magari il costo di trasferimento per poter votare nel luogo di residenza è troppo oneroso per loro e per le famiglie. Che cosa faranno? Spenderanno dei soldi che non hanno? Non hanno accesso al voto, non c'è suffragio universale. Però questo non vuol dire che i giovani non facciano politica, che alle persone giovani non piaccia la politica. Esattamente il contrario. Le persone giovani, e non solo, come abbiamo visto, fanno politica. Fanno una politica diversa, biodiversa, multispecie, una politica dal basso, una politica che si muove per percorsi trasversali che sono fatti di piazze, di spazi occupati, restituiti e rigenerati, che è fatta di convivenze comunitarie, di collettività collaborative, di solidarietà che molto spesso rimangono invisibili alla politica istituzionale e che si muovono tutte tenendo a mente in cui vige un mutualismo nella cura e nella mobilitazione. Parliamo di una politica che rivendica il valore di ogni stanza, di ogni spazio e di ogni corpo, sia questo umano e non umano, perché è e vuole essere, vuole costruire una politica intersezionale e che quindi riconosce la capacità di tutte le oppressioni di sovrapporsi l'une alle altre e di produrre nuove sintesi devastanti, perché vuole essere una politica che guarda in faccia la disuguaglianza e non il proprio tornaconto personale, il proprio interesse limitato. È una politica de-verticalizzante che vuole de-verticalizzare anche la politica istituzionale. basta vertici, basta elite, basta interessi, basta carriere politiche, basta politiche di maniera. Quello che le persone giovani e non solo stanno chiedendo è un sistema diverso. Ed è qui che la politica istituzionale se ne accorge. O cerca di ignorare queste rimostranze, queste legittime richieste, queste voci, derubricandole, considerandole inutili, meno importanti, inopportune, inadeguate, oh mio Dio, cosa stanno facendo, terrore, orrore, va va va, quello che è. Oppure scelgono la via della repressione. Repressione istituzionale, forme di violenza istituzionale come la violenza fisica, la violenza economica, la violenza psicologica, la violenza emotiva, la violenza sessuale, addirittura violenza che si realizza grazie a specifici dispositivi legislativi e giuridici in essere. Parliamo di manganelli e fogli di via. Parliamo di cannoni ad acqua, gas lacrimogeni e gas urticanti lanciati addosso a persone che stanno protestando, che stanno manifestando, che stanno semplicemente esercitando il loro diritto al dissenso, che stanno chiedendo un'alternativa, pretendendo che un'alternativa venga ascoltata. E questo non dovrebbe mai essere un problema quando si parla in democrazia. Le persone giovani fanno politica, amano la politica e la stanno facendo. Perché lo sappiamo che non c'è alternativa. Perché lo sappiamo che possiamo indagare dei percorsi ideologici inesplorati, che possiamo sondare terreni che non sono ancora stati effettivamente valorizzati dalla politica istituzionale. perché sappiamo che ci sono delle modalità decisionali e non abbiamo paura di sperimentarle e di andare oltre qualora non funzionassero, di andare avanti per tentative di migliorarci, di costruire. Perché la verità è che noi lo sappiamo dove sta il problema. Perché siamo testimoni ogni giorno dell'avanzata inarrestabile della crisi climatica. Siamo testimoni della quantità di guerre che vengono mantenute solamente per tenere in auge il potere e l'egemonia di industrie e di stati ecocidi. Siamo testimoni di un genocidio che sta andando avanti da decenni, che non è cominciato il 7 ottobre. Siamo testimoni costanti della violenza di questo sistema. Sappiamo che è una questione di vita o di morte, di sopravvivenza e di esistenza. Più di tutto, di libertà e giustizia. Perché finché non sarà libera l'ultima soggettività oppressa, nessuno sarà libero. E noi lotteremo fino ad allora, votando o non votando. Grazie. Applausi Grazie. Grazie. Grazie. Grazie. Grazie.