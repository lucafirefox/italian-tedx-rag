 Qualche anno fa sono stata invitata in una scuola elementare a parlare di stampa 3D. Io mi occupo di stampa 3D, che è un processo che invece di stampare su un foglio ci permette di stampare oggetti nel volume, nelle tre dimensioni. Ho in mano un bellissimo oggetto stampato 3D che addirittura ci fa sognare la stampa 4D, ossia un oggetto che anche cambia dimensione nel tempo. Questa sarebbe la quarta dimensione. E in quel caso io in realtà stavo provando a ragionare sulle parole e le immagini per parlare a bambini delle scuole elementari di tecnologie, di ingegneria e di stampa 3D. Chiesi allora a mia figlia di usare la sua immaginazione per provare a disegnare cos'era per lei una stampante intelligente. Io quello che faccio per ricerca è quello di iniziare a inserire dentro queste stampanti telecamere, microfoni, è un po' come dotare le stampanti di orecchie, di occhi, per permettere loro di raccogliere informazioni e prendere decisioni intelligenti. Un po' come delle stampanti a guida autonoma, se pensiamo ai veicoli che staranno tra un poco nelle nostre strade. Ecco mia figlia disegnò questa sua idea di stampante intelligente e capì subito che i bambini hanno una capacità straordinaria, superiore, di arrivare all'essenza delle cose. Perché questa è una stampante che stampa idee. E in effetti quello che io avrei voluto fare, avrei dovuto fare, stavo facendo, era trasformare idee, illuminazioni, progetti creativi, in materia, in sostanza, in progetti reali. Un po' come dare sostanza e materia ai nostri sogni, ai sogni di cui siamo fatti. Non vi racconterò cosa ho detto ai bambini della scuola elementare, se avete un po' di pazienza vi racconterò il finale. Però vi voglio raccontare la mia storia di impatto con le tecnologie in quattro tappe, tappe del tutto personali, per offrirvi la mia testimonianza. La prima tappa ha a che fare con la libertà. Quello che queste tecnologie riescono a fare è liberare la capacità creativa dei disegnisti, dei progettisti, per realizzare gli oggetti di forma complessa, complicata, quanto si desidera. Il grande vantaggio che queste tecnologie hanno è quello di riuscire a mettere materiale solo dove serve. E quindi cosa ce ne facciamo di questa libertà? Per prima cosa possiamo diventare amici dell'ambiente. E quindi mettere materiale solo dove serve significa ridurre lo spreco di materiale. Mettere materiale dove serve significa rendere gli oggetti più leggeri. Questi sono oggetti stampati 3D in titanio nei nostri laboratori. E la leggerezza è amica dell'ambiente perché tutto ciò che vola o che trasporta merci o persone, se è più leggero, consuma meno energia, meno carburante e produce meno emissioni. La libertà di personalizzare. Quando questi oggetti diventano protesi, protesi che vanno nelle nostre anche o nei nostri ginocchi, io posso rendere ogni oggetto diverso dal precedente. Perché ho la libertà di renderlo unico e adattarlo al mio corpo. E poi la libertà per me è bellezza. Questi oggetti hanno una bellezza che emoziona, quasi innamora. Io penso che la libertà unisca ed è forse per questo che la libertà forse ci salverà. La seconda tappa del mio viaggio parte a fine di febbraio 2020. In Lombardia e a Milano in particolare ci accorgiamo di essere col Covid tra le nostre strade. Il Covid sta viaggiando sulle nostre gambe e arriviamo ad un lockdown repentino. Dalla notte alla mattina nel Politecnico di Milano decidiamo di passare a una didattica a distanza con uno sforzo corale straordinario di tutto il personale tecnico, degli studenti e dei docenti. Iniziamo a parlare a degli schermi. Ma ci rendiamo conto che non basta, che far così poco non basta rispetto a quello che stiamo vivendo. È uno shock veramente importante. Allora decidiamo di usare i nostri laboratori, i laboratori di didattica, quelli che lì vedete riportati sono i laboratori nei quali i nostri studenti provano a fare i loro progetti di stampa 3D durante il corso di Editive Manufacturing. E iniziamo a stampare visori, sistemi di protezione da regalare a volontari di una onlus che sta continuando a fare assistenza domiciliare agli anziani a mani nude. Iniziamo i nostri progetti, ci facciamo fare un permesso speciale dal rettore per girare nelle strade di una Milano deserta. I primi progetti, le prime stampe vengono male, mettiamo troppo tempo. Il rettore continua a chiedere ma quanti riuscite a produrne durante il giorno? Lavoriamo anche di notte ma non basta mai. E ci accorgiamo di un processo corale, collettivo, internazionale, senza barriere, di solidarietà perché in altri laboratori del mondo, prima in Cecoslovacchia, poi negli Stati Uniti, poi in Cina, stanno facendo lo stesso sforzo. Iniziamo a condividere i disegni, iniziamo a migliorare il comfort di questi visori, iniziamo a ridurre i tempi di stampa e riusciamo in qualche modo a dotare questi volontari di una protezione nel loro lavoro quotidiano. Vi accorgo in questo caso che in realtà siamo simili alla favola del colibri, cioè col nostro piccolo beccuccio cerchiamo di spegnere nella favola del colibri, c'è un incendio nella foresta, tutti gli animali si nascondono, il colibri parte e trasporta col suo beccuccio un po' di acqua per spegnere l'incendio. Il leone gli dice ma dove vai, non riuscirai mai a concludere niente. Ecco, eppure era necessario darsi da fare in quel momento, lo abbiamo fatto e gli sguardi grati di quelle persone, stanche ma in realtà più protette, hanno dato a noi la soddisfazione di aver fatto il nostro lavoro. Terza tappa, anche in questo caso parte da un episodio personale, a fianco delle persone molto care nel loro percorso di cura o di battaglia contro malattie gravi, contro il cancro. E mi accorgo che in quel momento io ho molta frustrazione, dico ok ma tutte queste tecnologie alla fine cosa servono? E' in realtà un pensiero sbagliato perché ciascuno deve fare il proprio lavoro, quello che fa lo deve far bene, non necessariamente possiamo diventare tutti medici. Ma questo stimolo mi permette di incrociare un altro insieme di tecnologie che si chiamano biostampa 3D o bioprinting, che in realtà usano la stessa idea di stampare strato dopo strato, ma a tessuti biologici, mischiando un bioinchiostro, un materiale compatibile, con delle cellule per stampare pelle, ossa, cartilagine. E presto, speriamo, se siamo bravi, anche organi per i trapianti. E di due anni fa la notizia del primo orecchio biostampato 3D con le cellule della paziente, quindi senza il rischio di rigetto, che è stato poi trapiantato su questa paziente che aveva una malformazione congenita, una ragazza di 20 anni. E quello che vedete accanto è un frutto del nostro laboratorio e serve a raccontare un po' la sfida che c'è dietro la biostampa 3D. Quello è un bioduomo, replica il Duomo di Milano, ma ha le dimensioni di un capello, perché le cellule sono piccole, sono molto piccole, e hanno bisogno di costrutti che siano altrettanto piccoli, per riuscire a ritrovarsi nelle stanze che loro normalmente abitano nel nostro corpo e riuscire quindi a differenziarsi, a crescere. Quel Duomo, e il video che avete visto accanto, con le nostre stampanti intelligenti, ospiterà le cellule per riuscire a realizzare anche quelli che vengono chiamati tessuti su chip, ossia piccoli pezzi di tessuti e di organi che vengono riportati su una piattaforma intelligente per testare nuovi farmaci, nuove cure, evitando la sperimentazione animale e velocizzando il processo di definizione della cura. E arrivo al quarto viaggio. Andare oltre l'infinito, tra un poco ritorneremo sulla Luna. E le nostre stampanti intelligenti, le nostre biostampanti intelligenti, diventeranno stampanti e biostampanti lunari. Perché? Immaginate di dover traslocare, di dover andare a vivere negli Stati Uniti. E in quel caso probabilmente portereste con voi un po' delle vostre cose, ma dovreste essere forzati a comprare tutto lì nel posto dove andate a vivere. Ecco, sulla Luna questa possibilità non c'è, non ci sono negozi per fare shopping. E quindi? E quindi porteremo le nostre stampanti sulla Luna per usare la polvere di Luna, la regolite, magari mischiata insieme a polvere metallica, derivante dai rottami delle navicelle, per riuscire a stampare sulla Luna quello che ci serve, quando ci serve. Lì vedete riportati in basso dei piccoli esempi di oggetti, piccoli cubetti stampati con la regolite lunare, con un simulante nei nostri laboratori. E le biostampanti ci aiuteranno a riparare gli astronauti da incidenti e ferite che potrebbero occorrere. E quindi, diciamo, l'ultima dimensione ci porta in realtà alla mia conclusione, le l'avevo promesso, al finale del mio racconto con i miei bambini, ne ho fatti tanti di quegli incontri nelle scuole elementari per invogliare a studiare le materie STEM, e in uno di questi incontri una bambina si è avvicinata e mi ha detto con gli occhi lucidi, da grande voglio fare quello che fai tu. L'unica cosa che mi è molto spiaciuta è che in quel momento la maestra delle elementari, accanto a lei, le ha detto no, ma c'è tanta matematica. Io avrei voluto dire, non ho avuto la forza di dire ho bisogno di te, anche se la matematica è difficile, la studieremo insieme, sarà una fatica necessaria perché dobbiamo superare tante sfide, e ci serve passione, energia, e il mio è il mestiere più bello del mondo, non mi sono mai pentita un attimo di aver fatto questa scelta. Ed è con questo messaggio che vi vorrei lasciare, prima dicendo che l'ingegneria non è vero che è noiosa, è assolutamente sorprendente, e infatti ha a che fare con l'ingegno, ha a che fare con la ricerca, quindi con la scoperta, ha a che fare con l'innovazione, ciò che è nuovo non può essere noioso. E poi in questo momento storico, in cui c'è un po' di dibattito sulla potenza e sull'effetto delle tecnologie, voglio lasciarvi con questa frase, che è scritta a due mani da un filosofo e da un ingegnere, e che parla di come l'ingegneria favorisca la capacità tecnologica che appartiene all'umanità sin dalle sue origini, per conservare e moltiplicare il valore dei suoi beni culturali e spirituali, prima ancora che materiali, a beneficio di se stessa e delle generazioni future. grazie. Grazie.