 Maria Filippa Revisore-Poletica Avevo solo sei mesi quando mia madre se ne andò lasciandomi sola con mio padre. Mi allattava una donna del paese che aveva avuto un bambino e che lo nutriva con amore, e poi doveva allattare anche me, che però non era sua. È come se tu nasci con un meno stampato addosso. Sì, perché è diverso. Se una madre muore, tu però sai che ti amava. Tu sai che per te si sarebbe buttata nel fuoco e che comunque da lassù continua a fare il tifo per te. Ma per me non è stato così. Semplicemente non mi ha voluta. Da questo meno con cui parti, stampato addosso, io ho costruito un viaggio, un lungo viaggio sofferto, fatto di una determinazione quasi maniacale, una forza assoluta di voler essere sempre la migliore possibile. la migliore poi. La stessa determinazione che mi prendeva quando sentivo mio padre in lontananza dire ho costruito un impero, ma ho una figlia sola e per di più è femmina. più lui mi diceva tanto non ce la farei e più io mi accanivo. Vi voglio fare un esempio per farvi capire chi era mio padre. nel 1990, tornando da un viaggio dall'America in cui ero stata per avviare una delle tante filiali che abbiamo negli Stati Uniti, lui mi venne a prendere all'aeroporto, giacca e cravatta, sempre preciso, sempre presente. Mi venne incontro e per un attimo pensai quasi, dico ma non sarà, forse ha apprezzato quello che ho fatto. infatti lui mi disse brava, in America hai fatto un lavoro eccellente. Ma subito dopo, sguardo severo, ma in Francia? In Francia sono mesi che io ti dico di fare qualcosa ma tu ti sei completamente estragnata. Stavo in America. Avete la minima idea di quello che questo comportamento poteva creare nel mio cervello? Un altro esempio. Con mio cugino Gianmarco, che dopo papà è veramente un grande pilastro per me, stavamo a New York e avevamo comprato una proprietà al centro di Manhattan. Manhattan, un posto fantastico, fighissimo, al centro di Manhattan ci sentivamo a poco più di 30 anni i padroni del mondo, imprenditori navigati, grandi esperienze. La mattina dopo ricevo una telefonata, l'immobile era gravato da ipoteca e se lo volevo riscattare dovevo pagare il doppio, il doppio. Mi sono sentita morire, morire. Ma non per i soldi persi che non sapevo dove riprendere, non sicuramente perché ero stata vittima di una truffa. No! L'unica domanda della mia testa fissa qual'era? E ora? Ora che dirà di me? E lì, sempre questo momento di drammatica disperazione e poi il riscatto. Questa voglia irrefrenabile di ribaltare la situazione a mio favore. Mi metto a pensare e ricordo di avere una mia carissima amica che faceva la giornalista per il New York Times. La vado a trovare in lacrime. Mi butto per terra, aiutami, ti prego, non so come fare. Insomma, con questa poeretta andiamo dal famoso avvocato delle truffe e con una rappresentazione teatrale di quelle magistrali cominciamo a fare… prima per poco non sfondiamo la porta perché non ci voleva ricevere, poi ci riceve e noi lo cominciamo a minacciare che avremmo sbattuto tutto sulla prima pagina del New York Times. Tu hai fatto questo? Bene, adesso vedi. Questo ci ha creduto, non so come. Strappa l'atto e dopo tre ore sul mio conto tornano indietro magicamente i soldi. Ero salva, ero salva. Ma l'unica gioia che ho provato in quel momento, lo sapete qual'era? Che lui non aveva scoperto niente. Lo so, lo so, lo so, lo so, lo so. Vi vedo, vi vedo. So quello che state pensando. Dici, ma questa che ci viene a raccontare che deve comprare gli immobili al centro di Manhattan, i prestigiosi, che questi sono problemi. No, avete ragione. Ma vedete, non è la misura di grandezza che conta. È la regola. E la regola, sapete qual è? È che gli ostacoli, i nemici, quelli che vi odiano, che vi invidiano, che vi fanno del male volontariamente o involontariamente, sono utilissimi, sono importanti i nemici. Sì, perché davanti a loro noi rispondiamo alle sfide, non rimaniamo inermi, facciamo di tutto, ci arrampicchiamo sugli specchi, ma ribaltiamo la situazione a nostro favore. I nemici. Capitemi bene, eh. Io non ho mai considerato mio padre un nemico. Un nemico per me sono tutti quelli come l'avvocato di Manhattan. Io mio padre lo amavo follemente, pendevo dalle sue labbra e per una sua parola positiva avrei dato la vita. Io con lui vedevo la televisione abbracciata fino ai vent'anni, quel suo profumo forte. Lo sento ancora, mi sembra ancora di sentirlo. Gli rubavo i vestiti nell'armadio e mi vestivo da uomo per sembrare come lui e lui giù a cercarli. Poi ho creato un museo per dedicarlo alla sua memoria. E sapete quando entrate cosa leggete? Hai scritto la mia vita con il tuo nome. È tutto qui. Tutto in questa frase, senza bisogno di altre spiegazioni. Poi a un certo punto decido che basta. Io non voglio seguire più le sue orme. Voglio costruirmi una strada mia. Io non voglio più seguire il suo modello di leadership piramidale, dove chi sta lassù, importante, non sa niente di quelli che stanno in fondo. No. Io voglio costruire quella che noi chiamiamo impresa sociale. Un'impresa all'interno della quale siamo tutti sullo stesso livello. Ed è la competenza a contare. È chi fa più dell'altro ma si aiuta ed è unito e sta sotto una comune missione che ci appassiona. Questo è il mio modello. E questa cosa capita proprio nel momento in cui nella mia vita accade un miracolo. Nascono Luca e Francesco, i miei figli, la mia vita. E quindi, diventando madre è come se tu smettessi di avere come baricentro te stessa e tutto si sposta su di loro. Tutto dipende da loro. Se stanno bene loro, stai bene tu. Tutto loro. Tu non esisti più. Tu non ti puoi più ammalare. Non ti puoi più fare del male. Non sei più libera neanche di morire. Perché loro hanno bisogno di te. C'è qualche genitore qui che capisce quello che sto dicendo per caso? La vita cambia. E insieme questa volontà incredibile di creare un mondo profondamente umano dove loro potessero arrivare a vivere. l'umanità. Senza l'umanità non siamo niente. Niente. E così ho tentato di trasferire questa idea in azienda. Tutti sullo stesso piano. Tutti che ci diamo una mano. Tutti che lottiamo per questo obiettivo. che ribaltiamo anche le scrivanie se serve. Ma rimaniamo uniti per un fine comune. Mio padre nel 96 era diventato cavaliere del lavoro. E tornando io gli buttai le braccia al collo. E lui mi disse tanto tu non ci diventerai mai. Perché sei una donna. L'anno scorso ci sono diventata cavaliere del lavoro. Ma quando mi sono trovata lì davanti a Mattarella, al Quirinale, a tutti questi signoroni, mi sono detta ma che sto a fare qua? E io mi sono detto che non ci vince ancora una volta. Però adesso voi lo sapete meglio di me. Era la famosa strategia del tanto non ce la farai che vince ancora una volta. Io penso che lui sta qui. E mi vede. E mi batte sulla spalla e mi dice tanto tu non ci riuscirai mai a fare in modo che la tua impresa sia un'impresa sociale che sia profondamente umana e non ce la farai neanche a fare in modo che per una donna sia facile come per un uomo. Ma sapete che vi dico? Che noi non solo continueremo a provarci per sempre ma forse tutti insieme ci riusciremo. Grazie.