 Oggi facciamo insieme un po' di reverse engineering. Che cos'è il reverse engineering? E' quando si prende un prodotto, in un certo senso lo si smonta, si capisce come funzionano le sue componenti e si prova a riprodurne uno analogo o addirittura migliore. Oggi il prodotto sono io, vi spiego come ho funzionato io e perché credo che praticare la consapevolezza sia la base per migliorare noi stessi, conoscere gli altri e provare a migliorare un po' il mondo intorno a noi. Dunque l'inizio di questo prodotto non è stato proprio dei migliori. Sono nata 45 anni fa prematura, alla trentesima settimana. Pesavo un chilo e mezzo. Però all'epoca non esistevano degli strumenti che permettessero di predire i parti pretermine e nemmeno delle tecnologie che consentissero ai genitori di restare accanto ai loro piccoli in quelle fasi delicate. Solamente il personale medico poteva farlo. Oggi, 45 anni dopo e qualche chilo in più, ahimè, lavoro in un'azienda fantastica, insieme a persone altrettanto entusiaste che mettono a disposizione le proprie conoscenze e competenze per creare proprio quegli strumenti e quelle tecnologie che sarebbero tanto servite a me e ai miei genitori quando sono nata. Lo sviluppo di questo prodotto non è stato appunto così facile perché questa condizione di fragilità mi ha sempre un po' caratterizzato e diciamo che mi ha sempre accompagnato questo alone di delicatezza, di troppa timidezza, poca grinta, no? e quindi diciamo che anche l'approccio che avevano i miei genitori nei miei confronti era quello proprio di cercare di indirizzarmi, no? Il più possibile nelle scelte perché pensavano che io ne avessi così bisogno. E quindi un po' come se fossi un'intelligenza artificiale e sono stata istruita con dei modelli predefiniti ma non sono stata educata per uscire da questi modelli. Non sono stata addestrata come un'intelligenza artificiale generativa a creare qualcosa di nuovo. Chiedi a papà, ti dice lui come fare? Questa era la classica frase in casa mia e dato che mio padre è una persona molto intelligente era difficile sempre andare un po' a contestare, no? Quando si voleva proporre una nuova idea perché lui voleva farmi in un certo senso andare da sola ma aveva questo atteggiamento protettivo. E quindi così è stata caratterizzata un po', no? Questo flusso predefinito dalla mia infanzia fino a quando mi sono sposata. E come disse John Lennon la vita è ciò che ti capita quando sei tutto intento a fare altri piani. E così dopo 18 anni di relazione mi separo e resto con i miei bambini di 3 e 6 anni. E questo capite è stata una situazione molto traumatica che però mi ha permesso di mettere in discussione quello che fino a quel momento era stato il mio algoritmo, diciamo così. E non c'era nessuno in quel momento che viveva quella situazione né dei miei amici né dei miei familiari. Quindi ero, diciamo, sola e dovevo scrivere la mia nuova pagina. Non solo per me ma anche per i miei bambini. E quindi ho deciso di affidarmi a quello che è il primo elemento della conoscenza, esperienza. E tramite un'applicazione che metteva in comunicazione famiglie monogenitoriali come la mia per organizzare eventi in comunità abbiamo ricostruito, diciamo, una rete sociale dove non ci sentivamo diversi o mancanti di qualcosa. E questo ha dato là a quello che poi è stato una susseguirsi di contaminazioni e di intrecci. E uno di quelli, diciamo, più importanti è stato un ingegnere che mi ha arricchito di ulteriore conoscenza e consapevolezza e che, diciamo, mi ha convinta a uscire attraverso un approccio, direi, scientifico. E lui mi disse il confronto fra queste due formule y uguale 4 verso y uguale f di x. Cosa significa? y uguale 4, immaginate gli assi cartesiani, è una linea così retta, proprio piatta. Cioè, se stai in casa non ti può accadere nulla di nuovo. y uguale f di x è qualsiasi funzione, quindi può essere una parabola, un'iperbole, qualsiasi. Vuol dire, se tu esci e ti riapri, diciamo, a quello che la vita ti può portare, appunto, potrai ricevere un valore diverso, nuovi stimoli. E questo è stato importante tanto quanto la cura del mio benessere fisico e mentale. Perché la terapia mi ha fatto capire che non ero stata sfortunata, ma che aveva avuto la possibilità di dare l'esempio ai miei figli di come si diventa felici, nonostante quello che ti capita. E che il concetto di famiglia naturale a cui eravamo attaccati non esiste se non è felice, non funziona questa famiglia. Oggi siamo una famiglia allargata e funzioniamo davvero molto bene rispetto a come siamo mai funzionati quando stavamo insieme. Questo processo di addestramento al cambiamento, se il primo cambiamento, diciamo, l'ho subito, il secondo l'ho generato. E quindi anche qui, dopo 18 anni, 18 è un numero che ritorna nella mia vita, ho deciso di lasciare la mia prima azienda, che in un certo senso è stato come lasciare i miei genitori professionali, perché mi hanno fatto crescere, mi hanno dato tanto, però mi volevano collaborativa e obbediente, ma non entusiasta e creativa. E quindi io ho cercato una nuova realtà, una realtà che mi permettesse di mettermi in discussione, di migliorare, di crescere, anche di sbagliare magari, ma di mettere l'entusiasmo, prendermi le responsabilità delle scelte che facevo per creare qualcosa di nuovo. E così oggi lavoro con dei colleghi fantastici, proprio per andare a costruire, a sviluppare quelle soluzioni tecnologiche che servono per migliorare i percorsi di cura a servizio dei pazienti e dei medici. Perché sapete, oggi esistono delle soluzioni di intelligenza artificiale che permettono di analizzare, ad esempio, il microbioma. Il microbioma è il DNA di certi batteri che sono presenti negli organismi delle mamme e permettono di predire il parto pretermine. Esistono dei robot che permettono di mettere in comunicazione i medici a distanza, in situazioni di emergenza, in cui non ci sono magari specifiche competenze o il personale medico è carente o dove il trasferimento del bambino non permetterebbe la sua sopravvivenza. Oggi esistono delle applicazioni che permettono ai genitori di restare vicino ai loro piccoli e monitorare i progressi della loro crescita e anche ricevere consigli per capire come gestire le prime fasi della vita dei piccoli prematuri che ovviamente è molto delicata. Questo sviluppo prodotto non è finito. Oggi mi ritrovo con un figlio adolescente e chi ha figli adolescenti credo che mi capisca. Sa che è una fase in cui ci si mette molto in discussione e in ogni caso ci sono anche le varie complessità tra tenere insieme tutto il controllo tra vita professionale e vita personale. Ma grazie alla consapevolezza di come funziona o l'interesse nel capire come funzionano gli altri e il mondo intorno a me questo mi permette di utilizzare quegli strumenti che ho imparato in questi anni di corsi di sviluppo personale e di terapia psicologica e di farli diventare veramente delle competenze. Cosa significa? Che quando una nuova situazione complessa arriva perché ovviamente arrivano sempre io sono in grado di modificarne l'approccio attraverso questi strumenti e quindi ogni volta di generare un nuovo algoritmo. Oggi sto continuando appunto a scriverlo a scrivere questo mio nuovo algoritmo e lo faccio attraverso quello che in gergo si definisce il prompt. Il prompt sono le domande che si fanno all'intelligenza artificiale. E quindi quale professionista voglio diventare? Quale genitore voglio essere? Quale approccio voglio avere verso di me e verso gli altri? Quale professionista sicuramente entusiasta? Creativa? Ambiziosa? Ma corretta? Quale genitore? Un genitore che lavora su se stesso per stare bene? Che insegna ai propri figli come si costruisce la felicità? Che non gli dà tutte le risposte ma gli insegna a farsi delle domande. E l'approccio che voglio avere è quello di gentilezza e compassione verso me stessa e verso gli altri. E credo che questo sia il messaggio che voglio darvi oggi. La consapevolezza mi aiuta anche a evitare le cosiddette allucinazioni. Le allucinazioni per l'intelligenza artificiale sono la generazione di risposte inesatte o completamente insensate. Quindi è un po' come vedere la realtà per quella che è, non per quella che vorremmo che fosse. E quindi così continuo a rigenerare il mio algoritmo. E così procede il mio viaggio. Concludo lasciandovi una strofa di un brano di una canzone di Bruno Rissas che credo riassuma al meglio quello che è il messaggio che voglio lasciarvi. Che dice non sarò mai abbastanza cinico da smettere di credere che il mondo possa essere migliore di com'è ma non sarò neanche tanto stupido da credere che il mondo possa crescere se non parto da me. Grazie. Applausi Grazie. Applausi