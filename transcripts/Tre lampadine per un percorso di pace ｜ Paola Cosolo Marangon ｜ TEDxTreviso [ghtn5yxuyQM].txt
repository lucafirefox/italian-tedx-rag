 Andrea Raffa Revisore Revisore a Andrea Raffa Revisore Tre lampadine per illuminare un percorso. Prima lampadina, 42esimo corso di studi cristiani alla Procivitate di Assisi. Il giornalista Giovanni Minoli intervista il maggior psicanalista dell'epoca, siamo nell'84, il professor Franco Fornari. È uno psicanalista famoso perché ha portato la psicanalisi fuori dagli studi medici e dagli studi degli psicologi. Si intervalla, si intercetta con Minoli, parlano un po' di tutto, il tema è l'uomo, l'uomo in relazione ai cambiamenti. Ma Minoli ha in mente una domanda molto cogente e chiede al professor Fornari, professore, che cos'è la guerra? E Fornari risponde, la guerra è una follia, è un qualche cosa che ti prende e ti tira dentro in maniera minacciosa come un cataclisma naturale, contro il quale tu non puoi assolutamente fare nulla. Però, se la guerra è dentro di te, se tu percepisci che c'è la guerra dentro di te, allora hai un'opportunità. Hai la possibilità di cambiare le cose andando a fare delle scelte di pace. E poi aggiunge, la guerra è un'istituzione sociale che serve a curare le patologie, le psicosi dell'uomo. Serve, il nemico serve, all'uomo serve un nemico. Minoli rimane un attimo sbalordito e dice, ok, quello è l'uomo del passato, stiamo parlando dell'uomo che è uscito dalle grandi guerre. E allora qual è l'uomo del futuro? E Fornari dice, l'uomo del futuro è quello che si accorge che la vita è fatta di emozioni e di sogni. E la mia proposta, dice Fornari, per far agire l'uomo del futuro è quello di creare una nuova pedagogia. Una pedagogia degli affetti finalizzata a costruire una cultura di pace. Sono gli anni 80, metà anni 80. Questa cosa lavora dentro, lavora dentro anche dentro di me, che sono lì ad ascoltare, giovane studentessa. Allora dico, caspita, ma io devo conoscere di più di quest'uomo. E incomincio a cercare quello che è stato il libro più importante, che l'ha reso famoso, diciamo, che è Psicanalisi della guerra. Un libro che celebra proprio quest'anno i 60 anni. L'ha scritto nel 64 e racconta la sua teoria. L'uomo ha bisogno del nemico, ma parte da lontano, parte addirittura dalle pulsioni violente di Freud, ma ancora più lavora su Melanie Klein, la quale psicanalista pensa che c'è un seno buono e un seno cattivo per il bambino, per il bebè. E nel momento in cui il seno cattivo predomina, arriva un'aggressione, un'aggressione mortale, che porta alla paranoia. Ed ecco spiegata la guerra, dice Fornari. Mi incuriosisce, continuo a elaborare questi pensieri, ma arriva la seconda lampadina. 1988, Gorizia, invita un personaggio, personaggio che sale alle cronache in quegli anni, perché inventa lo sciopero alla rovescia. È un personaggio che è nato a Sejana, allora a Italia, è finito in Sicilia, nella profonda Sicilia del Belice, a Partinico. Lavora con gli ultimi, lavora con le persone, con gli analfabeti, negli anni Ottanta ancora analfabeti. E spende tutta la sua vita per una parola, ahimshah, non violenza. Riceve addirittura la dicitura di Gandhi italiano. Ci incontra, siamo ragazzi, siamo giovani, e ci spiazza subito con una domanda. Qual è il vostro sogno? E poi ci aggiunge, ognuno cresce solo se sognato. E dentro la mia testa arricchiamo immediatamente quello che aveva detto Fornari qualche anno prima. La vita, l'uomo del futuro, è quello che sa tenere le emozioni e i sogni. Discutiamo quella sera, è una serata molto piacevole, è una serata strana, perché siamo abituati all'esperto che parla, noi che ascoltiamo. Invece siamo tutti seduti a terra, dialoghiamo, ci confrontiamo, e alla fine lui ci dice, lo sapete che cosa abbiamo fatto oggi? Abbiamo utilizzato la maieutica reciproca. Caspita, bellissimo, io la conoscevo, quella di Socrate. E invece la maieutica reciproca significa ognuno di noi può portare delle cose, può portare delle cose e arricchire gli altri. E solo arricchendoci costruiamo un mondo come era la pedagogia degli affetti per la costruzione di un mondo di pace. Incominciamo a tessere dei fili. Mai più avrei pensato che vent'anni dopo, con il mio caro collega Paolo Ragusa, mi sarei ritrovata proprio a Partinico a visitare il borgo di Dio, come aveva nominato la sua zona dove lavorava. Nel 1989 accade un qualche cosa di straordinario, cade il muro di Berlino. Ma per la mia piccola e semplice vita accade un'altra cosa importante. Daniele Novara fonda il Centro Psicopedagogico per la Pace. È un istituto dove si incomincia a pensare a costruire quell'uomo del futuro. E quindi incominciamo a lavorare, io collaboro con lui, si comincia a lavorare e si lavora proprio sulle prospettive di quelle due persone che ho appena citato. Perché anche Daniele Novara li aveva incontrati e aveva incominciato a elaborare un qualche cosa di importante per andare a costruire la pace dal di basso. Quindi incominciando dalla scuola, dagli insegnanti, dai genitori. Ma il tempo passa e arriva la terza lampadina. Per me naturalmente è la terza lampadina. Questa volta non è una persona, o meglio la persona c'è dietro, ma c'è un libro. Un'intervista. Carla Weber e Ugo Morelli intervistano Luigi Pagliarani. Vedi come tutte le cose vanno ad agganciarsi. Luigi Pagliarani faceva parte del gruppo di Franco Fornari, che tra parentesi era morto nell'85. Ha continuato dentro tutto quel lavorio sul significato della cultura di pace. E a pagina 10 del suo libro, Violenza e bellezza, dice un qualcosa che rimarrà scolpito per quanto mi riguarda, ma anche per quanto riguarda il centro psicopedagogico. C'è la guerra, c'è la pace, ma c'è una terza parola che è la più importante, è la parola conflitto. Il conflitto è la possibilità. È la possibilità di confrontarsi, di mettersi a cercare dentro se stessi, a conoscere te stesso, a conoscere l'altro, a trovare un terreno dove ti puoi muovere, dove non hai bisogno di trovare il nemico, non hai bisogno di cadere nella patologia insana, come dice Pagliarani. La guerra è l'elaborazione della patologia insana del conflitto. Il conflitto è il luogo dove tu puoi andare a confrontarti a tutti i livelli. Allora arriva il 1999, Daniele Novara conia uno slogan che diventa poi il fondamento dell'istituto «So stare nel conflitto», cioè so, conosco, posso, so stare, fermarmi. Incomincia una strada di profonda ricerca. Daniele Novara continua nel tempo, il centro psicopedagogico per la pace, trasforma il suo nome in centro per l'educazione e la gestione dei conflitti. La parola conflitto diventa la parola più importante. E lì dentro c'è un laboratorio continuo. Daniele Novara inventa anche un metodo che si chiama proprio litigare bene, dove la matrice qual è? Impariamo a litigare da piccoli. Impariamo a dirci le cose. Allora facciamo un salto, quindi le tre lampadine, l'avete capito, queste tre illuminazioni che arrivano nella mia semplice percorso di conoscenza, che metto a frutto, che mettiamo a frutto, insieme a uno staff meraviglioso, di colleghi meravigliosi. Poi alla fine c'è, come dire, lo sguardo su quello che accade. E rimaniamo tutti molto sconvolti. Dici, com'è possibile? Che cosa manca? Com'è possibile che la ricerca va avanti? Che tutti incominciano a dire, no, la storia ci deve insegnare qualche cosa, no, guerre, basta guerre, basta nemici. Eppure c'è qualche nemico dentro di sé. Allora mi ritorna Franco Fornari, mi ritorna l'elaborazione paranoica del lutto, mi ritorna tutta quella pista di lavoro, che è ancora tutta molto aperta, ma sulla quale è necessario mettersi in gioco, dove l'altro, negli ultimi anni, sta diventando un altro troppo diverso da me. Io ho bisogno di vedere l'altro nello specchio di me stesso. Io ho bisogno di litigarci con l'altro, senza la paura che l'altro tiri fuori un coltello. Io ho bisogno di educare le giovani generazioni, a partire dai bambini, a capire che i miei bisogni vanno riconosciuti, i tuoi bisogni vanno riconosciuti, solo se li esplicito, se imparo a dire, sì, no, mi piace, non mi piace, per favore, anche no, solo se imparo da piccolo, riesco poi a, da grande, diventare una persona che accoglie l'altro, perché lo riconosce, riconosce se stesso. I giovani oggi sono portati a vivere una forte emotività, molto spesso un po' oppressa, perché sono stati abituati a mettersi dentro una logica di faccio il bravo bambino, faccio il bravo bambino, sono amico di mamma, amico di papà, stiamo tutti bene, l'armonia. E Pagliarani ci ricorda una cosa interessante, andiamo tutti a cercare l'armonia, la parola armonia è la cosa forse più ricercata dell'ultimo periodo, ma lo sapete di chi era figlia Armonia? Armonia era figlia del dio Marte, re della guerra, dio della guerra, e della dea Venere. Per cui, nel DNA di questa armonia, forse, ma era anche sorella di terrore e spavento. Ora, se cerchiamo l'armonia, che cos'è che andiamo a cercare? Ora, un'immagine che mi viene, pensando alla grande, come dire, aggressività repressa di molta adolescenza oggi, a me viene in mente il serpente. Avete presente quando il serpente deve cambiare la pelle, no? Si dice vai in muta. Allora, per uscire, fa degli sforzi, ok? Fa fatica a uscire da questa pelle. Poi quando ne esce, è nudo per un po', deve trovare il calore del sole. Ma nella fase di uscita di quella pelle, si fa fatica. Si deve combattere con qualche cosa che stringe. Ecco, l'adolescente di oggi fa tanta fatica a uscire dalla sua pelle di bambino. Ed è una fatica che va riconosciuta, ma bisogna lasciarlo uscire. Perché altrimenti, quel conflitto interiore che lui vive, perché è un conflitto, si deve distaccare dalla figura di bravo bambino, si deve distaccare dalla mamma e dal papà. E tutto questo conflitto è importante che venga elaborato. Ed è importante che questa pelle che deve lasciare sia una pelle che fa parte del passato, ma non deve andare a sopprimere un qualcosa di sé per poterlo fare. Non può essere bravo bambino per tutto il tempo, per sempre. Riconoscere, dover proteggere spesso il mondo degli adulti, perché è un mondo fragile. Allora, andando a recuperare quell'uomo del futuro, è un uomo del futuro che dovrebbe essere l'uomo di oggi, che sa tener conto dei sogni, e noi dobbiamo assolutamente tutelare e favorire i sogni dei più giovani, che in qualche modo deve tener conto di tutte le emozioni. Le emozioni non hanno aggettivi, sono emozioni e basta, non sono emozioni belle ed emozioni brutte, sono emozioni, ci appartengono. Allora conosciamole, andiamo a studiarle, a capirle, a poterle esprimere, a partire dai più piccoli fino a chi ha i capelli bianchi come me. Andiamo a esprimere, diamoci questo tempo, solo in questo modo, l'uomo del futuro, che già Pagliarani, che già Danilo Dolci, e tutti questi nostri grandi lampadine, questi nostri grandi teorici, avevano immaginato e sperato. Questo è un messaggio che mi sento di condividere con tutti voi. Grazie. Grazie.