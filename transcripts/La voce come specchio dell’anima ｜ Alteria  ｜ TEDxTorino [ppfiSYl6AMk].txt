 Maria Cappellini Revisore Vivo la mia vita a tutto volume, in velocità. La mattina salgo in sella alla moto, corro in radio, metto le cuffie, conduco il mio programma, il pomeriggio vado in sala prove a suonare, poi nei weekend sono sempre in giro per l'Europa a fare i miei concerti non morbidissimi, ecco direi abbastanza rock and roll. Poi c'è la vita privata come tutti, c'è la famiglia, ci sono i mille incastri, la casa, gli interessi, ci sono le amicizie, le relazioni che sono importanti da coltivare, cercare di non perdere pezzi, di non perderci. Siamo multitasking, siamo iperproduttivi, siamo pieni di cose da fare, siamo sempre incredibilmente felici, fighissimi, ma soprattutto siamo sempre meno bravi a saper stare fermi, in silenzio. La musica, la più bella musica è il silenzio, la vera musica è il silenzio, le note non fanno che incorniciare questo silenzio. Questa è una bellissima frase e purtroppo non è mia, ma è di un grande musicista della storia del jazz, ovvero Miles Davis. E questo concetto del silenzio in musica è stato raccontato da un sacco di musicisti, anche nel rock che è particolarmente rumoroso. Tanti chitarristi hanno sottolineato l'importanza del silenzio tra una nota e l'altra, perché il silenzio non è solo mancanza di suono, no, è energia vitale nella musica, è profondità, è tensione, è slancio. C'è un'altra bellissima frase di Duke Ellington che dice la vera risorsa di un musicista è il silenzio, la più grande risorsa, perché tu nel silenzio puoi sentire i tuoi pensieri, il tuo respiro, i battiti del tuo cuore. Ed è bello pensare che il silenzio possa essere una risorsa, una pausa rigenerante, ristoratrice, non solo per i musicisti, ma per tutti, per tutti noi. Ma c'è un problema, che noi in questo silenzio spesso non ci sappiamo stare, cioè non ci vogliamo stare, perché poi vuol dire scendere a stretto contatto con noi stessi, con la nostra parte più intima, più autentica, e metti che poi c'è qualcosa che non ci piace. Lascia stare. Meglio distrarsi, sempre proiettati verso l'esterno, meno verso l'interno. È un po' come se ci mancasse un po' il coraggio di guardarci dritto nelle palle degli occhi dell'anima. E a me questa cosa è successa, sono qui a testimoniarlo, e l'ho pagata cara, perché sono stata colpita al mio tallone d'Achille. La voce. Uso la voce H24, uso la voce in radio, i concerti, i podcast, le interviste, al TEDx di Torino, al Teatro Reggio, meraviglia delle meraviglie. La voce è il mio strumento di lavoro, è il mio strumento musicale, è fortemente personale, identitario. Non esistono al mondo due persone che abbiano la stessa voce, al massimo simile, ma uguale mai. La voce, per usare una bella definizione, è specchio dell'anima. Cioè tu attraverso la voce puoi capire davvero tanto di una persona. Puoi sentire anche come sta quella persona, perché la voce si fa veicolo delle emozioni che abbiamo. Le emozioni ci sfuggono dalla voce. La voce è essa stessa emozione. Eh, però non è finita qui. Perché poi c'è un'altra voce. Quella che sento solo io, quella che senti solo tu, solo tu. È la voce interna. Il nostro dialogo intimo, costante, soprattutto la sera prima di addormentarci, quelle pippe, quelle riflessioni cosmiche che ci partono in testa e non ci fanno addormentare. La voce interna è tanto importante, fondamentale e interessante da ascoltare. E allora, la domanda è bizzarra, però voi vi siete mai domandati se può esistere una connessione tra la mia voce, la chiamerò voce corpo, quella che tutti sentono, e la voce dell'anima? Cioè, queste due voci vanno d'accordo? Si assomigliano? Dicono le stesse cose? Cioè, vuoi vedere che la mia voce corpo, quella che tutti sentono, è tanto più incisiva, piena, colorata, espressiva, ficcante, proiettata, tanto più è in equilibrio, è in armonia con la mia voce interna, con la mia parte più autentica? Domanda bizzarra che io mi sono fatta nel momento in cui improvvisamente mi sono spezzata, mi sono rotta. Ho iniziato a fare fatica a parlare, ho iniziato a fare fatica a cantare. non sono né la prima né l'ultima, è capitato a tutti di vivere dei momenti della vita tosti, difficili. Sai quel bello schiaffone in faccia che ogni tanto ci arriva dritto sul muso? Perché la vita è sbalorditiva, sì, nel bello e anche nel brutto. E io ho ricevuto questo schiaffo in faccia qualche tempo fa di quelli che proprio ti fanno perdere il baricentro. E ci sono momenti in cui siamo lucidi, risoluti e riusciamo ad affrontare le tempeste che la vita ci propone, delle volte che invece non abbiamo questa capacità. E io, in quella situazione, ho reagito male. Ho reagito in modo stupido, se devo dire le cose come stanno. Cioè, invece di impattare quell'evento, quella situazione difficile che mi era capitata addosso, io ho fatto finta di niente. Va tutto bene. Sorrisone in faccia, 36 denti, anzi 78 come coccodrilli. Passavo davanti agli specchi di casa, mi guardavo ehi, alla grande, va tutto bene. Cagata pazzesca, menzogna, bugia, non stavo bene per nulla. Avevo negato a me stessa la possibilità di ascoltarmi. di sentire cosa stava succedendo dentro di me, come conseguenza a questo fatto fortemente negativo nella mia vita. Tu puoi far finta di essere forte, puoi far finta di essere, di stare bene per un certo periodo, ma è un po' come costruire un castello di sabbia sulla riva del mare. Cioè l'onda arriva, prima o poi. La verità trova sempre la sua strada, anche la più strana. E dunque inizio a fare fatica a parlare. Inizio a fare fatica a cantare delle cose che avevo sempre fatto, delle note, delle canzoni, dei discorsi in radio. Faccio fatica. La voce è rotta, è sporca, è debole, è affaticata. E non parlo di un affaticamento passeggero. Parlo di una patologia che mi ha portato a un intervento chirurgico quest'estate alle corde vocali per poter tornare a lavorare con quella che è la mia voce. E io, in quel contesto già di per sé difficile, mi sono domandata ma perché? Cioè ma perché io sto perdendo potere proprio qui? Le mie corde vocali, la mia parte del corpo più importante, la mia valvola di sfogo, anche se in questo momento difficile. Perché sai, se la vita ti mette in difficoltà, io volevo andare in giro a fare concerti, volevo distrarmi con quanto più lavoro possibile, proiettata verso l'esterno e non verso l'interno. Perché la voce mi sta abbandonando? Sentiamo parlare molto spesso di unità psiche-soma, cioè di quanto mente e corpo siano connessi. E allora ho capito, con i miei tempi, ma ho capito. Il fatto che io avessi deciso di fare finta di nulla, va tutto bene. Il fatto di non aver ascoltato la mia voce interna è sfociata in una voce corpo, quella che tutti sentono disfonica, non sana. Il mio corpo ha voluto mandarmi un segnale. Oh, non puoi far finta di niente. Devi ascoltare cosa ti sta succedendo dentro. Devi fermarti un attimo, ragionare, accogliere il dolore, elaborarlo e poi, e poi guarire. Ovviamente non sono un medico, un foniatra, un logopedista e ci tengo a sottolinearlo mille volte. Tutte figure fondamentali nel mio percorso di guarigione, assolutamente. Però sono convinta che se avessi intuito prima quanto è importante l'ascolto interno, è troppo importante metterci in sintonia con la nostra parte più autentica. Perché l'ascolto interno ci fa comprendere meglio, ci aiuta nell'autostima, è una guida, è un intuito fondamentale e soprattutto porta avanti, ci fa portare avanti un percorso di crescita continuo fondamentale. Oggi la mia voce ritrovata suona meglio, non solo da un punto di vista di spettro sonoro, da un punto di vista tecnico, ma proprio perché ho capito l'importanza del restare con me stessa, del connettermi con la mia parte più autentica, e per tornare a Miles Davis, dare valore a quel silenzio, accordarci con quel silenzio, per vibrare nel mondo come una bella armonia. Questa è una canzone che ho scritto in quel periodo tanto tosto della mia vita. La senti tutta questa confusione, la senti tutta questa confusione, la mattina presto quando apri gli occhi e non ti puoi svegliare, la senti tutta questa confusione, la senti tutta questa confusione, la senti tutta questa confusione, anche se fuori c'è un fortissimo rumore, la senti tutta questa confusione, ha preso anche la forma del dolore, di un dolore anche più grande del dolore, che io pensavo di potermi meritare, e dopo tutti gli errori commessi, i passi falsi, i passi falsi, la strada della città percorsa, il senso opposto, una luce che fa buio, e il vuoto che toglie spazio, i baci a denti stretti, i abbracci troppo larghi, mi manca anche di odiarti, mi manca anche di odiarti. è facile affidarsi alla ragione, contare fino al mille, per non lasciarsi andare, aggrapparsi a quei ricordi così tristi, per non doverli più incontrare, ma come vorrei tanto rifiorire, scoppiare a ridere senza pudore, ma la senti tutta questa confusione, è la nebbia che si mescola col sole, e dopo tutti gli errori commessi, i passi falsi, la strada della città percorsa, il senso opposto, che si mescola colore, e dopo tutti gli errori, e dopo tutti gli errori, mi manca anche di odiarti, mi manca anche di odiarti. mi manca anche di odiarti. Mi manca anche di odiarti. Mi manca anche di odiarti. è la strada della città percorsa, il senso opposto, una luce che fa il tuo senso opposto, La strada della città percorsa in senso opposto, una luce che fa buio e il vuoto che toglie spazio. I baci a denti stretti e a bracci troppo larghi, mi manca anche di odiare. Mi manca anche di odiare. Grazie mille. Alla chitarra, Max Zanotti. Grazie mille.