 Suo padre continuò, mosso da una sorta di invidia. Come usava, sembrava dire a ogni pagina strappata, come usava quella stupidina a divertirsi leggendo quando lui ne era incapace? Questa è una citazione tratta da Matilde di Roald Dahl. Matilde è stato il mio modello di vita durante l'infanzia, perché io e lei facevamo le stesse cose. Passavamo tantissimo del nostro tempo in biblioteca, portavamo a casa pile e pile di libri, lei nel suo carretto, io in braccio, e soprattutto condividevamo lo stesso dubbio. Com'è possibile che una cosa che a me piace così tanto faccia tanto schifo alle persone intorno a me? Questa domanda mi attanagliava, e se devo essere sincera un po', me la chiedo anche adesso. E mi impelagavo cercando di trovare una soluzione a quella che per me era una problematica enorme, il non avere nessuno vicino a me che condividesse la mia stessa passione. E quindi parlavo a tutti dei miei libri preferiti, portavo a casa dalla biblioteca dei libri pensati apposta per i membri della mia famiglia. Ecco, forse col senno di poi portare mia sorella un libro completamente illustrato e senza testo non è stata un'ottima idea. Però, insomma, a me questa cosa non piaceva proprio. E fino a quando un giorno ho un'illuminazione? E ora voi direte che illuminazione è banale, però vi assicuro che per la mia bambina era assolutamente sconvolgente, cioè che non a tutti può piacere leggere. Assurdo. Ora, io non so quale sia il vostro rapporto con la lettura, però sono sicura che tra di voi ci sarà qualcuno che quando pensa alla lettura dice che noia, o l'obbligo scolastico, i voti, i compiti. Ecco, e magari qualcuno di voi pensa a un lettore come a una persona introversa che sta in un angolo di una stanza, magari con degli occhiali molto spessi, a leggere da solo. Ecco, io sono sempre stata molto diversa da quest'immagine stereotipata del lettore, eppure quando dicevo della mia passione per la lettura mi venivano dette delle cose non molto belle. se dovessi fare una top 3 delle cose che mi sono state dette più spesso direi che sono secchiona, sfigata, sola. Devo essere sincera, le prime due parole non mi hanno mai colpita più di tanto. Infatti alle medie andavo a ritirare con orgoglio il premio come la persona che aveva letto più libri di tutta la scuola. Però quella terza parola invece non mi piaceva proprio. Sola. Sola io. Io quando leggevo non mi sentivo sola. Certo, la lettura è un'attività solitaria, è inutile negarlo. Però io quando le persone mi dicevano queste cose cattive, io aprivo i libri e al loro interno trovavo delle persone come me. E sapevo di non essere sola. Però effettivamente ero sempre alla ricerca di questo gruppo di lettori che condividesse questa passione con me, che avesse voglia di parlare con me dei libri che leggevano. E ho finalmente trovato questa community di lettori nel 2020 quando ho aperto il mio profilo TikTok. Io non mi sono ancora presentata, quindi lo faccio adesso. Ciao a tutti, io sono Martina Levato, ho 26 anni, quasi 27, e sono una content creator. La mia piattaforma principale è TikTok e come potete immaginare il mio argomento principale sulla piattaforma sono i libri e la lettura. La parte di TikTok dedicata ai libri ha anche un nome, che tra l'altro l'anno scorso è entrata a far parte del Treccani, quindi è una parola vera, ed è BookTok. Quindi d'ora in poi userò questa parola, così sapete cosa intendo. Ecco, per delineare l'immagine della lettura sui social, vi chiedo di immaginare una biblioteca, una biblioteca enorme, piena di bibliotecari, pronti a consigliarvi dei libri, dei libri apposta per voi. E la cosa bella è che questa biblioteca è aperta a ogni ora del giorno e della notte, ovunque voi siate e ogni volta che ne abbiate bisogno. Questo è veramente un sogno per i lettori. Ma c'è veramente una magia quando si parla della lettura sui social, che è l'interconnessione, che è quella cosa che mi mancava quando ero piccola. Quando ho parlato del tema di questo TEDx con gli altri miei amici lettori, abbiamo immaginato la lettura come un ponte di carta che collega la vita reale con la vita virtuale, con l'online. Perché è questo che fa sui social la lettura. Perché quando noi guardiamo un video sul BookTok, non stiamo solo assorbendo delle informazioni passivamente, ma stiamo partecipando attivamente a una conversazione potenzialmente globale. Perché poi noi ci scambiamo le opinioni, condividiamo, commentiamo, e quindi si crea un dialogo, un dialogo con tutte le altre persone che sono dall'altra parte degli altri telefoni. Ma c'è soprattutto un aspetto che amo particolarmente del BookTok, e cioè che dà la possibilità a voci che altrimenti rimarrebbero inascoltate, di dire la loro. Perché sì, sul BookTok ci sono degli esperti che sanno spiegarci i tecnicismi del mondo libroso, ma la maggior parte dei content creator in realtà sono delle persone comuni che vogliono e sentono il bisogno di parlare dei loro libri preferiti con le altre persone. E io sono una di quelle. Mi piace immaginare il mio profilo come se fosse un grandissimo condominio, pieno di lettori che si scambiano consigli di lettura da vicini di casa, consigli da pari a pari, da amici. E anche io faccio parte di questo disegno. Se dovessi trovarmi un ruolo, forse sarei l'amministratore di condominio che tiene un po' le redini dei vari discorsi. Certo, ci sono delle sfide quando si parla della lettura sui social, perché la grande quantità di informazioni può essere travolgente e anche abituare gli algoritmi ai nostri gusti personali non è semplicissimo. Però io credo che ci siano veramente molti più lati positivi di quelli negativi. Una domanda che mi viene fatta spessissimo quando dico quello che faccio è ma si può parlare di libri su una piattaforma come TikTok? E io mi sono chiesta in questi quattro anni perché questa domanda mi venisse fatta così spesso e sono effettivamente arrivata a una soluzione a questo dilemma e cioè che TikTok è una piattaforma di intrattenimento e molte persone fanno molta fatica ad abbinare la lettura a uno scopo puramente intrattenitivo perché cresciamo con l'idea che i libri debbano per forza elevarci come persone, aprirci la mente, farci diventare delle persone migliori e questo lo possono fare, sempre per alcune persone, solo dei libri specifici, dei generi specifici e quindi si va a creare una sorta di divisione tra i libri di serie A e i libri di serie B. Ma non è così perché la lettura è un linguaggio universale e ogni tipo di libro, ogni tipo di lettura di genere ha un potere enorme sulla mente dei lettori perché la lettura ci permette di guardare la vita tramite gli occhi di altre persone e ci permette di fare delle esperienze che altrimenti, nel bene e nel male, non faremo mai. Quindi anche i generi che le persone considerano di serie B hanno un potere enorme perché i fantasy possono farci evadere da un momento buio della nostra vita, dandoci dei poteri magici e facendoci credere di poter superare degli ostacoli con uno schiocco di dita. I libri rosa possono settare degli standard sani per le nostre relazioni future. Ora, ammetto che questi standard siano un pochino elevati e un po' difficili da raggiungere, infatti non perdonerò mai Jane Austen per aver creato Mr. Darcy. E ancora i fumetti rappresentano una lettura accessibile a tutti e che tramite le illustrazioni comunicano tutto quello che devono comunicare. Un'altra cosa che mi viene detta spesso, una critica che viene fatta al BookTok, è che il BookTok sta rendendo la lettura una moda. ammetto che faccio un po' fatica a vedere questa cosa come una cosa negativa, però sono effettivamente andata a vedere i dati per vedere se fosse vero. I dati Istat relativi all'anno 2022 ci dicono che in Italia durante l'anno solo il 39,4% degli italiani al di sopra dei sei anni hanno letto almeno un libro durante l'anno. E di questa percentuale solo il 6,4% ha letto almeno 12 libri durante tutto l'anno. Quindi un libro al mese. Quindi per quanto mi piacerebbe ancora siamo molto lontani da rendere la lettura una moda. Ma perché le persone non leggono? Il motivo principale è che la maggior parte delle persone semplicemente preferisce altri svaghi e va benissimo così. Però ci sono altri motivi e i più detti sono la mancanza di tempo e l'impossibilità fisica nel leggere. E da qui vorrei collegarmi all'ultimo argomento di questo mio talk e che sono gli audiolibri. Parto dalla mia esperienza personale come io ho scoperto gli audiolibri. Nel 2020 con la chiusura dei teatri io ho perso il lavoro. Ho perso il lavoro e il sogno per cui tanto avevo lavorato e su cui avevo creduto tantissimo è svanito. Mi è stato strappato dalle mani. E allora ho deciso di iniziare a leggere ad altavoce su TikTok per tenere stretto quello che mi restava di quel sogno. Pensando che nessuno mi avrebbe ascoltata. E così ho scoperto il mondo degli audiolibri. E il mondo degli audiolibri ha scoperto me. Tanto che ormai sono diventati il mio lavoro. Ecco, gli audiolibri per me sono super importanti perché sono il modo per rendere il più accessibile possibile la lettura. Accessibile per quelle persone che non hanno tempo e vogliono incastrare la lettura in ogni momento libero della loro giornata. O ancora, accessibile per quelle persone che magari non conoscono bene la lingua tanto da poter leggere un testo però riescono a godere della storia se qualcuno gliela racconta. o ancora far diventare amici questi racconti a quelle persone che ormai vedono come dei nemici i libri. Che vedono come nemiche le parole stampate su carta. Immagino che ha un disturbo dell'apprendimento o non ci vede più. Quindi, vi esorto a provare anche queste nuove letture che si distaccano dalla lettura tradizionale perché magari potete scoprire un mondo nuovo. E i social stanno aiutando tantissimo nel far scoprire questi nuovi mezzi. Ecco, io non sono qui per dirvi che dovete leggere perché è una cosa che vi viene detta costantemente per tutta la vita e lo sapete. e non sono qui neanche per dire che leggere vi cambierà la vita. Però sicuramente ha cambiato la mia. E quindi voglio chiudere con una citazione tratta da uno di quei libri di intrattenimento che non piacciono a tante persone che è L'Angelo di Shadowhunters di Cassandra Clare che dice bisogna fare attenzione ai libri e a ciò che contengono perché le parole hanno il potere di cambiarci. Grazie. Grazie.