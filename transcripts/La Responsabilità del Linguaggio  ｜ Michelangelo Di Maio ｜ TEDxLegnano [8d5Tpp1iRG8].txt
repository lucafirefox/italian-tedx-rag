 Leonardo Silva Revisore Le parole ci regalano magia e responsabilità. Vi capita mai di pensare a quali parole diano forma ai pensieri dei bambini? Che giornata strana oggi. La mamma mi ha accompagnato alla casa dei bambini, come sempre. Sempre. Quando sta bene si ricorda di accompagnarmi, altrimenti resto in casa. Perché fate quelle facce buffe? Ah, è per la casa dei bambini. Sì, lo so, voi grandi la chiamate asilo nido. Ma nei nidi ci stanno gli uccellini. I bambini non hanno le ali. Altrimenti a me mi piacerebbe a volte volare via. Alla casa dei bambini imparo parole nuove, come amico, felicità, gioia. A casa spero sempre che c'è silenzio. La maestra poi è bellissima. E ho scoperto che le sue braccia danno gli abbracci, che sono un posto bellissimo dove stare. e lei parla con me. Se non capisco, faccio una faccia buffa. E lei me lo spiega. Perché io mica lo so come si chiamano tutte le cose. Allora, a volte le parole io me le invento. Per esempio, io chiamo potima il polpo, vilipa la vipera, popoppo il cavallo, e ridono tutti. Oggi, a un certo punto, sono arrivati due uomini grandi, vestiti uguali, avevano le pistole come quelle dei cowboy. E hanno accompagnato un'amica dei bambini che mi ha detto che mamma e papà non stanno bene. Ma io, io me ne ero accorto. Mi ha detto che ha bisogno di tempo e che non si possono prendere cura di me. Ma io, io sì sì, me ne ero accorto. Perché io sono piccolo, mica stupido. Come conosco stupido? E sapete quante ne conosco di parole che non si possono dire. L'amica dei bambini mi ha detto che starò in una famiglia con quattro, quattro bambini. Sulla parola famiglia io ho fatto la faccia un po' buffa, ma lei, lei mica me l'ha spiegata. E che cos'è questa famiglia? E che parole userà? E se io non le conosco, ho deciso. Meglio stare in silenzio. Le parole ci regalano magia e responsabilità. Vi capita mai di pensare a quante parole affollino i pensieri di noi adulti? Che giornata strana oggi. Niente lavoro, lì sì che sarebbe pesante. Oggi arriva Michael. Viene in affido familiare perché i suoi genitori non riescono a prendersi cura di lui. Io non riesco a immaginarmelo. Ci hanno detto solo poche parole. Ha due anni, non parla, è sano. Bastano per convincerci nell'idea di accoglierlo, ma sono troppo poche per farsi un'idea. E io che cosa gli dirò? Quali parole? Eccolo. Addirittura i vigili con l'assistente sociale. Chissà come si sentirà. Incrociamo gli sguardi e per un attimo mi sento come l'avviatore che incontra il piccolo principe. Ma lui non mi chiede, mi disegni una pecora? Michael fa gli occhi tristi e la faccia un po' buffa. che è la stessa faccia che facevano i miei figli alla sua età quando noi grandi usavamo parole che loro non potevano ancora conoscere. Va in giardino e inizia a giocare in una piccola piscina gonfiabile. Gli sguardi si incrociano e per un attimo succede qualcosa. Mi avvicino, mi abbasso e allargo le braccia. Michael fa per un secondo la faccia un po' buffa, poi lentamente si accomoda in un abbraccio. che è un posto bellissimo dove stare. È piccolo, minuto, fragile, sembra un uccellino in un nido, ma i bambini non hanno le ali. Altrimenti sarebbe divertente vederseli svolazzare intorno. È tanto stanco. Dorme. Meglio stare in silenzio. Michael è stato con noi per i tre anni successivi. ha imparato a usare le parole. È cresciuto insieme ai miei figli e io insieme a loro. Perché quando siamo piccoli sono le parole che ci accompagnano in un mondo che vediamo grande, sconosciuto, misterioso. Freud ha detto che in principio parole e magia erano la stessa cosa. E ha detto che anche oggi le parole conservano molto del loro potere magico. E a proposito di magia, in Harry Potter, la giovane strega Hermione riprende il suo compagno di studi Ron dicendogli «Evingardium Leviosa, non Leviosa!» insegnando a tutti noi che le formule magiche bisogna saperle usare proprio come le parole. E io sono innamorato dell'alchimia delle parole, della loro capacità di far succedere le cose. è un amore che è iniziato fin da quando ero bambino. Ho avuto la fortuna di iniziare a leggere molto presto e in casa mia non sono mai mancati i libri. Quindi è un amore che si rinnova tutti i giorni con la pagina di un libro, una poesia, magari scrivendo anche qualche riga. perché l'italiano è lingua madre femminile, accogliente, generatrice e si prende cura di noi fin da bambini. Noi passiamo da quei teneri versetti che facciamo da piccoli, la lallazione, a parlare con un amico in pochissimo tempo. Ci sono teorie sull'apprendimento linguistico che dicono che noi iniziamo prima a pensare e poi a parlare. ce ne sono altre che dicono che iniziamo prima a parlare e poi a pensare. Ma su un punto tante teorie concordano sul fatto che il linguaggio metta ordine nell'universo interno dell'individuo. Regole, sintassi, grammatica ordinano e condividono fuori e dentro di noi. Da resto pensiamoci, gli esseri umani sono gli unici abitanti di questo pianeta che nominano le cose. E nominandole in qualche modo noi le dominiamo. nominiamo perfino noi stessi. Pensate al nostro nome. Il nostro nome è una parola che diventa identità. E per favore, facciamo una cosa tutti insieme, semplicemente alzando la mano. A quanti di voi, da bambina o da bambino, è capitato al paese dei nonni di sentirsi chiedere? E tu? A chi appartieni? A chi è successo? Anche a me è successo, ovviamente. A chi appartieni significa di chi sei figlio, da dove vieni. Significa quali sono le tue radici. La risposta che ci donava immediatamente un posto nella comunità, molto spesso un soprannome, è il nostro cognome. Una parola che è retaggio, stirpe, responsabilità. Eh sì, responsabilità, perché i linguisti, i linguisti ci chiamano i parlanti e dicono che il linguaggio è in mano nostra. Ci insegnano che con l'uso noi determiniamo le regole del linguaggio, ma anche la nascita o la sopravvivenza delle parole. Allora, bisogna stare attenti al lato oscuro di questa forza. La potenza di far scomparire le parole. Non uso più una parola? Scompare. Pleonastico, sciammannato, abbaccinare. Sono già in via di estinzione. Se non le useremo più, spariranno. Spider mi ha insegnato che da grandi poteri derivano grandi responsabilità. E allora bisogna prendersi cura della responsabilità di conservare le parole. Perché se sparisce una parola, è più difficile dare forma a un'idea o alla sfumatura di un'idea. Perché noi facciamo fatica a raccontare ciò che non sappiamo nominare. E quindi vi chiedo ancora un attimo di aiuto, per favore. Tra poco vi dirò una parola. Chi di voi la visualizza, come prima, per favore alza la mano. La parola è capibara. Chi vede un capibara? Va bene, qualcuno ha alzato la mano? Tanti no. Allora aiutiamo anche gli altri. Voi avete presente un porcellino d'India? Quel musettino carino, dolce. Ecco, immaginatevelo grosso così, pesa tra i 40 e i 60 chili, è il più grande eroditore del mondo e vive in Sud America. Questo ci dimostra che se non ho la parola faccio fatica ad avere il pensiero, faccio fatica ad avere il concetto. perché noi facciamo fatica, facciamo fatica a raccontare ciò che non sappiamo nominare, un po' anche a pensarlo. Scusatemi, una domanda perché... Come state? Grande. Grande. Come stai? È una domanda apparentemente semplice, ma sappiamo davvero rispondere? Perché in generale, quando parliamo di emozioni o di sentimenti, utilizziamo un linguaggio abbastanza povero, abbastanza limitato, ma emozioni e sentimenti li proviamo comunque. Se non riusciamo a raccontarli, vanno in pressione e le cose che vanno troppo sotto pressione, dopo un po' esplodono. E i fatti della nostra vita quotidiana, se ci pensate, li raccontiamo utilizzando sempre meno vocaboli. I modi e i tempi dei verbi li utilizziamo in maniera sempre più riduttiva. E questo significa perdere luoghi, significa perdere identità storica, profondità di pensiero, significa perdere il congiuntivo, che è il luogo delle ipotesi, del dubbio. Io credo che tanti di noi avranno pensato almeno una volta nella vita magari le cose fossero andate diversamente. E dobbiamo stare attenti a chi ha solo certezze all'indicativo o peggio all'imperativo. Ricordiamoci di Orwell. Tutti gli animali sono uguali, ma alcuni sono più uguali degli altri. Vuol dire perdere il futuro anteriore, che è il luogo dei sogni. A 18 anni, chi di noi non ha pensato, appena avrò preso la patente, farò un lungo viaggio in auto. e vuol dire perdere il passato remoto, il luogo dei nostri nonni. I miei si sposarono nel 1939. Non sono solo parole, sono luoghi dell'anima. Come avete capito, in qualche modo io mi sono sempre guadagnato da vivere con le parole. E nel tempo ho imparato ad affezionarmi alle storie delle persone. Quelle storie raccontate con il loro linguaggio, con le loro parole. E con il mio sport, il rugby, sono anche finito in carcere. Sì, beh, per dare una mano ai detenuti, portando un po' di sostegno. Ma lì ho potuto toccare con mano, come a volte, ci si ha la povertà di parole nelle storie delle persone. ho potuto constatare la desolante mancanza di parole nel racconto delle loro storie. Allora penso che dovremmo ricominciare a raccontarle un po' le storie. Non lo facciamo quasi più. Perché ci insegnano qualcosa. Ci rimangono dentro. Come mi rimangono addosso i segni e le cicatrici delle mie parole brutte. Quelle parole che hanno perso la magia. Le parole dure della rabbia, dei momenti difficili, le parole dei conflitti gestiti male. Quelle parole che quando le ho dette e ci ripenso, penso che non ero io. Però le ho dette. E le parole non si cancellano così facilmente. Spesso ho chiesto scusa. E ho detto a me stesso mai più. E pensando al linguaggio, io credo che noi abbiamo due grandi responsabilità. La prima è di usare un linguaggio coerente con noi stessi. Un linguaggio che si prenda cura di noi e delle persone con cui comunichiamo, delle persone a cui vogliamo bene. Perché iniziamo molto presto a usare le parole. Ricordate vilipa, popoppo, potima. Ma poi a volte ci serve tutta una vita per imparare a comunicare con attenzione. Il linguaggio è come gli abiti che indossiamo. è una scelta. Tutte le mattine scegliamo come vestirci. Ogni volta che parliamo scegliamo come comunicare. Perché, lo sappiamo, l'abito non fa il monaco, però lo distingue dal pompiere. E allora il linguaggio che decidiamo di usare distingue e caratterizza noi stessi. E allora non credo ci sia un linguaggio giusto e uno sbagliato, ma credo che ci sia la necessità di riflettere da oggi tutti insieme su quanto sia importante utilizzare un linguaggio coerente con noi stessi. Perché un linguaggio coerente con noi stessi ci regala equilibrio e ci regala felicità. La seconda responsabilità è quella di comprendere, comprendere il mondo che ci circonda attraverso quello che vediamo e che osserviamo, ma anche attraverso la comprensione delle parole e della narrazione degli altri. Un mio grande amico mi ha insegnato che vivere in democrazia non significa vivere nella modalità di governo migliore in assoluto ancora, ma significa vivere in quella più gentile. Però la democrazia è il luogo dei molti, non dei pochi. La democrazia si nutre di condivisione, di confronto, di idee. È il luogo dei programmi, dei progetti e dei sogni, ma non è esente da rischi perché ci chiede di prendere delle decisioni e da qui nasce la responsabilità di capire perché quando scelgo devo aver capito. Questo serve a tenere alto il nostro senso critico, il nostro livello di attenzione. Serve a proteggere noi stessi e le persone a cui vogliamo bene. Insomma, quando pensate di avere qualcosa di veramente importante da dire, date parole alle idee e date idee alle parole con consapevolezza, ascolto e cura. Che giornata strana oggi! Ho ripensato a Michael, volete sapere come finisce la sua storia? Sì! Michael oggi ha 12 anni e vive con mamma e papà per sempre, che è una parola sola che abbiamo inventato alla fine dell'affido per accompagnarlo nell'immenso amore che c'è dietro ogni adozione. Lui resta il mio piccolo principe e condividiamo insieme ancora i nostri momenti importanti. Michael e i miei figli mi hanno insegnato che parole e amore sono magici con un segreto in comune. Quando pensate che non ce ne siano più, cercate bene, scoprirete che non finiscono mai. Applausi Grazie.