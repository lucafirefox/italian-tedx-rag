 E' un vero piacere incontrarvi colleghe attrici e colleghi attori. No? Mi sbaglio? Ah, non siete anche voi attori e attrici? Eppure? Sicuri? Quanti ruoli interpretate nella vostra vita? Io mi chiamo Laura Locatelli e faccio l'attrice. Sono qui per condividere come essere consapevoli delle nostre mille facce, volti, personaggi, possa aiutarci a farci sentire amati, interi. E questo è possibile quando indossiamo le nostre tante maschere autentiche, che ci permettono di essere visti pienamente, in tutta la nostra unicità, che è irripetibile. Forse penserete che ho una visione bizzarra degli esseri umani, ma correrò il rischio. Per farlo vi parlo del mio condominio, di etichette, di maschere e anche di una storia di corna. Partiamo dal mio condominio. Intendo quello interiore. Me ne do un piccolo assaggio. Wow, ma è meraviglioso essere qui su questo bollone rosso al TED. Ma ci pensate? Cioè io sono grata alla vita per questa opportunità. È pazzesco! È spaventoso essere qui. E se mi dimentico tutto? E se quello che ho da dire non merita questo spazio? Guarda quello come mi guarda male. No, io voglio andare a casa, ho paura. Ma che cosa ci faccio qua? È strategico essere qui. Ho pianificato le prove, ho definito ogni dettaglio. È tutto sotto controllo. Boh. Bello, brutto. Non mi interessa molto essere qui. Dai però andiamo avanti. Io ho 8000 cose da fare in questo periodo. Per favore, possiamo fare in fretta? Ma perché ho accettato? Ok. Questi sono alcuni dei volti, personaggi del mio condominio interiore. Mi hanno accompagnata dal primo giorno ad oggi in questo progetto. Certe assemblee di condominio nella mia testa che, uh, uno spasso. Vi confesso che sono tutti i miei punti di vista autentici. Quando si parla di autenticità il classico suggerimento è Sì, te stesso. Valido. Ma io mi chiedo, quale? Me stessa. La parola persona deriva dal greco prosopon, che significa maschera. E si riferiva a quella che indossavano gli attori in teatro, che rendeva visibile quel personaggio estraneo, quella presenza estranea. La maschera, il personaggio interpretato, appunto, dietro il quale l'attore spariva. Uh, quella sensazione, quella magia di sparire è magnifica. Non sembravi tu. È il complimento che in assoluto mi fa più gongolare, che esalta il mio lavoro da interprete. Per me il filo rosso che unisce la parola persona e la parola maschera è ovvio. Io uso il termine maschera con un'accezione funzionale, legata all'aspetto artigianale del mio mestiere. È sia l'oggetto, si usa anche nella commedia dell'arte, per esempio, sia l'insieme delle caratteristiche di un personaggio. Come parla, come si muove, come respira. Come puoi descriverlo e quindi interpretarlo in modo consapevole. Descrivere in poche parole un personaggio si può fare, ma descrivere in sintesi una persona vera è un atto letteralmente diabolico, dove per diabolico intendo il significato etimologico della parola, di nuovo dal greco, diaballo, che separa, che divide. Da cosa divide? Dal tutto. L'autentico e sfaccettato universo di possibili versioni di noi che abbiamo dentro. Quello è indescrivibile. E infatti io sono allergica alle etichette. Non a quelle dei vestiti, nemmeno a quelle sui barattoli. Sono allergica alle etichette che utilizziamo per descriverci. Classica domanda da colloquio di lavoro. Si descriva con tre aggettivi. Mi fa venire l'orticare, mi esce il fumo dalle orecchie. Anche a voi capita? Certo, i termini per descriverci sono rassicuranti. Sono una convenzione, è il meccanismo comunicativo del linguaggio. Le etichette servono per dare significato, sono indicatori, come bandierine su una mappa. Sono etichette i job title, sui biglietti da visita, avvocato, ingegnere, project manager. Sono etichette ruoli di vita, mamma, papà, nonno, figlio. E sono etichette tutti i termini che usiamo per qualificare noi stessi e le persone intorno a noi. Introverso, estroverso, sportivo, pigro, abile, disabile, bello, brutto, un tipo. Ora immaginate un mondo senza queste etichette. del gran caos, dell'incomunicabilità. E certo, a volte ci diamo dei giudizi rapidi, superficiali persino, ma ci servono. L'enorme mole di informazioni che ci sommerge ogni giorno ci impone delle semplificazioni. Ad esempio, nel mercato del lavoro è strategico darsi un'etichetta specifica per emergere dalla concorrenza, per avere un personal brand forte. Ma la società in cui viviamo ci chiede in continuazione di definirci. E la mia allergia e l'orticaria aumenta. Io non sono una cosa sola. Io non sono una. Al massimo nessuna ai centomila. Il punto è che poi noi smettiamo di mostrarci interi davvero presto. Nasciamo indifesi. Da neonati siamo completamente vulnerabili. Ma già dai primi mesi capiamo quali sono i comportamenti che possono garantirci cura, amore, protezione. Letteralmente la sopravvivenza. Un bambino impara presto che un suo sorriso è anche una strategia per ottenere l'attenzione, l'approvazione. In questo processo inconscio, a seconda dell'ambiente nel quale noi viviamo e cresciamo, noi mano a mano definiamo il nostro carattere. E limitiamo noi stessi. Impariamo a mostrare solo quelle parti di noi che sappiamo saranno accettate, ben giudicate. E c'è qualcosa di molto umano in questo. Ha a che fare con i nostri bisogni primari. Quando ero in terza elementare, durante una gita al lago, fu scattata la classica foto di classe. E nell'unico scatto che fece quel fotografo, mi ha immortalata mentre facevo il gesto delle corna sulla testa della bambina davanti a me. Lo trovavo davvero divertente. Io ero in mezzo alla foto, così. Avevo otto anni. ero timida, biondina, un angioletto con il cerchietto in testa. Quando quella foto fu stampata e distribuita a tutte le famiglie, una mamma di un bambino mi disse non ti facevo così, bulletta, hai rovinato la foto per tutti. Io mi vergognai tantissimo per quel mio guizzo di irriverenza. E si vergognò la mia mamma che delusa mi chiese ma cosa ti è venuto in mente? Capì che quel lato lì, ironico e dissacrante, non mi si addiceva. Per essere amata io quella parte di me la misi alla porta. Niente di grave, è una piccola cosa, ma se non che in quel momento io ho preso la mia maschera buffona e sfrontata e l'ho seppellita. Insieme a chissà quante altre inappropriate, scomode, contraddittorie versioni di me. Quante parti di noi abbiamo nascosto, allontanato, censurato negli anni. L'autenticità però è l'insieme delle maschere che scegliamo di mostrare e di quelle che abbiamo lasciato indietro, allontanato, reso estrane alla nostra coscienza. L'autenticità è una danza tra tutte le nostre maschere. Walt Whitman, il poeta, scrisse Mi contraddico? Ebbene sì, mi contraddico, sono vasto, contengo moltitudini. Ecco, siamo vasti, molteplici, non siamo divisi, separati, compressi, in poche e opportune etichette. Siamo davvero uno, nessuno e centomila dentro di noi. E le nostre contraddizioni sono un terreno di ricchezza enorme. Perché? Perché la vita che è cambiamento costante ci chiede di essere tante cose. Se restiamo ancorati alle sole etichette nelle quali ci riconosciamo, possiamo sentirci persi, limitati, bloccati. Le benedette etichette ci assegnano delle categorie, ci rendono qualcuno e ci escludono da altre. Ci separano, diaboliche. Ma senza di esse siamo nessuno o moltitudini o centomila. Io ho entrambe le condizioni. Quando sei nessuno, sei libero dall'essere e dalla sua polizia. Lo sapeva anche Ulisse, che per sfuggire a Polifemo, Polifemo letteralmente è colui che è molto conosciuto, che è qualcuno. Ulisse si definì nessuno. Quando sei molteplice, quando sei moltitudine, invece sei libero di essere. Abbracci il divenire e tutte le sue potenze. E c'è qualcosa di divino in questa possibilità che abbiamo in noi. Nel 2015 ho fatto un viaggio a New York con degli amici e ho visitato il MoMA, il museo di arte moderna. Perché sono un appassionato di arte moderna? No, perché faceva figo andarci. E non avevo aspettativo. L'arte mi piace tutto, ma di arte figurativa non ci capisco un tubo. Gironzolavo per il palazzo, così, senza meta. Al piano dell'astrattismo, però, davanti ad un'opera, sono rimasta bloccata. Senza fiato. Con le lacrime che mi scendevano a goccioloni. Sopraffatta. Davanti ad un quadro che mi sembrò enorme. E mi ci sono persa. I miei amici sono tornati a cercarmi, dopo non so più neanche io quanto tempo. Il quadro in questione era questo scarabocchio. Pollock, l'autore, numero 31, il titolo. Grande, era grande, 5 metri per 3. Ma io dentro a questo mucchio di macchie, esattamente, che cosa ci ho visto? Io ci ho visto la polvere, le stelle, i granelli di sabbia. Ci ho visto le gocce dell'oceano, le radici, gli angoli dell'universo. Ci ho visto le cellule, gli atomi e le moltitudini di maschere dell'intricato animo umano. Ci ho visto l'infinito. Lo sterminato spazio che abbiamo di essere tutto. E mi si è depositata sotto pelle quella sensazione di infinito spazio. Ho continuato a cercarla, qualche volta anche a trovarla. E sapete dove? Nel fare teatro. Il gioco di calarsi nei panni degli altri, in storie e personaggi che non sono i propri. È un atto esplorativo, liberatorio, catartico. Se lo approcciamo con questa intenzione in modo consapevole, è davvero un viaggio incredibile. La scoperta di chi siamo e di chi sono gli esseri umani e dei nostri potenziali mille volti. Non siamo una cosa sola, ok, Laura, abbiamo capito. Ma come facciamo tutti noi a esplorare le nostre moltitudini interiori? La consapevolezza ci viene in aiuto. Iniziamo col fare un elenco di tutti i ruoli, le etichette che abbiamo ora, di quelle che abbiamo avuto e di quelle che potremmo ancora avere, divenire. E per farlo chiediamoci quanti ruoli abbiamo in una giornata. Cambiamo maschere molte volte in 24 ore, sono tutte autentiche. E ancora chiediamoci quante competenze e qualità esprimiamo in ciascuno di essi. Io, mamma, figlia, sorella, attrice, formatrice, insicura, introversa, organizzata, sensibile, disordinata e molte altre etichette spesso contrapposte tra loro. Mille etichette. E nel fare questo, nel fare questo elenco, ricordiamoci anche delle parti di noi che abbiamo dimenticato, lasciato indietro. Riabbracciamole. Se c'è qualcosa che amavamo fare e abbiamo smesso di fare, riapriamo la porta a quella parte di noi. Magari ancora vive o magari si è trasformata. Riguardiamo noi stessi interi, completi di luci e ombre, come ogni cosa viva. Per farlo serve leggerezza, autoironia e compassione. Per quella strategia umana che ci accomuna tutti di rinnegare parte di noi per farci amare. Lo sapeva anche Gigi, pirandello, che scriveva ma sempre mascherato l'uomo, senza saperlo, senza volerlo, di quella tal cosa che egli in buona fede si figura di essere. Bello, buono, generoso, grazioso, infelice. E questo fa tanto ridere a pensarci. E infine, appena potete, sperimentate il teatro. Il gioco del teatro dovrebbero renderlo obbligatorio nelle scuole per quanto vi riguarda. Giocare e recitare in molti lingui del mondo si esprime con lo stesso verbo. To play, joué, spielen. E possiamo farlo nelle sue varie gateforme, su un palcoscenico, davanti a una telecamera, facendo stand-up. L'importante è fare pratica di questo gioco. Perché con l'esercizio di entrare nei panni degli altri, nelle storie, nei personaggi che non sono i nostri, con leggerezza, che per me non è superficialità ma piuttosto grazia, noi ci alleniamo a comprendere chi siamo e chi sono le persone intorno a noi. A viverci in pace. Includere, che è una bellissima parola sempre più nel nostro vocabolario, è un movimento che parte verso le parti di noi per arrivare alle persone intorno a noi. Noi tutti in fondo vogliamo essere amati, intere e interi. In fondo siamo uguali nella nostra irripetibile unicità. Quindi colleghi attrici, colleghi attori, giochiamo, divertiamoci nel cambiamento. Buona autenticità. Grazie. Grazie. Grazie. Grazie. Grazie. Grazie. Grazie.