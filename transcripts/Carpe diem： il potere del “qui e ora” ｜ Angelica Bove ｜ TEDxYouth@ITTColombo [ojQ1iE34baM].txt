 Mi chiamo Angelica, ho 20 anni e non penso di avere le competenze per parlare di futuro. O meglio, non mi sento all'altezza di una tematica così importante in un periodo storico così delicato come questo, dove il futuro inizia a spaventarci davvero troppo. E forse l'unico modo per parlarne senza incutere terrore è avere tatto. Ed ecco, io, tornando al mio nome, sono tutto tranne che Angelica nel linguaggio. Non so per quale arcano motivo, ma quando un argomento mi appassiona molto, mi trasformo in un attimo in una scaricatrice di porto che spararraffica parole e parolacce, la velocità della luce, disordinate tra l'altro, e veramente poche volte riesco a tenere il filo del discorso. Amici e familiari possono testimoniare, però insomma, voi non preoccupatevi, questa è una premessa, ma oggi mi impegnerò il più possibile per essere incisiva, ordinata ed elegante. Appena ho ricevuto l'invito, la prima cosa che ho pensato è stata, mazza che privilegio poter condividere la mia visione in una vetrina così importante come questa. Tempo nemmeno 15 secondi e la mia testa già viaggiava in pensieri come, ma che gli dico, ma c'ho solo 20 anni, ma non ho mai fatto una cosa del genere. Ma soprattutto, come posso dirlo senza sembrare il paladino della giustizia? Anche immaginatelo, questo succede ogni volta che c'è un'aspettativa su qualcosa che devo fare, immaginatelo come un mantra recitato allo specchio. Noia posso fa, ma chi mu fa fa, ma noia posso fa, ma alla fine tutta questa giostra di autosabotaggio. Mi è servito a capire che sì, non ho la verità in mano, non ho le competenze o il potere per guidarvi, però sicuramente ho un bagaglio di vita di 20 anni che posso raccontarvi, un susseguirsi di eventi che mi hanno aiutato a capire che il presente è veramente l'unica cosa che possiamo controllare nella vita. Perché in automatico archiviamo il passato e determiniamo il futuro vivendo il presente. Credo fortemente in questo valore da due anni, dopo i due eventi più tragici e traumatici della mia vita. Due anni fa ho perso i miei genitori, a distanza di due mesi l'uno dall'altra, e questo ha completamente stravolto la chimica del mio cervello. In un attimo ho perso tutto il senso della mia vita e da lì ho iniziato a cercarlo. Anche se ormai ero convinta di non avere più nulla da perdere, che la mia esistenza non aveva più senso, come quello di questa società, che ormai vedevo come una grandissima pagliacciata, un infinito loop di esistenza, di questi anni e anni di civilizzazione che tanto alla fine per tutti finisce lo stesso modo, con la morte. E la cosa più difficile da accettare della morte è che arriva veramente quando gli pare, senza guardare in faccia condizioni, meritocrazia, amore, sofferenza. Così, spesso, senza preavviso, finisce letteralmente tutto. D'improvviso non hai più tempo di rimediare gli errori, di pronunciare quelle parole che da tantissimo volevi dire. Non hai più tempo per fregartene del giudizio e iniziare a vivere solo per il gusto di vivere, per se stessi. Non hai più tempo per amarti, per fare tutte quelle cose che sogni di fare da una vita ma che per paura non sei mai riuscito a fare. D'improvviso a tutti noi capiterà quel momento in cui non avremo più tempo da spendere. I nostri giorni semplicemente finiranno. Al di là adesso delle varie credenze di una reincarnazione, di un'anima che si trasforma in energia, di un al di là. Insomma, di fatto il cerchio della vita terrena che stiamo vivendo finirà. Ammazza e pesantezza. Comunque, se c'è una cosa che il dolore mi ha insegnato è che oltre ad essere una grandissima rottura di coglioni è stato proprio lui a rendermi molto più forte e attaccata alla vita di quanto potessi mai immaginare. E mi ha spinto a voler vivere la quotidianità con la voglia di mettermi sempre alla prova e vivere sempre un passo avanti rispetto alle mie ansie e preoccupazioni. Perché si sa che il nostro cervello è fatto per proteggerci dal cambiamento. E non c'è tempo da perdere. Non abbiamo tempo da perdere, secondo me. Spesso siamo noi stessi a impedire che la nostra vita prenda altre direzioni per la semplice paura. Ed è da questo ragionamento che ho iniziato a fare tutte quelle cose che la parte più razionale di me non mi avrebbe mai permesso di fare. Sempre per la sola, unica, inimitabile paura. E vi prendo un esempio che riguarda quello che oggi è diventata la mia professione. Il canto. Cantare nella vasca da bagno è sempre stata la mia attività preferita. Però lo facevo solo per me. Non mi interessava e non era nei miei piani condividere questo mio angoletto terapeutico con gli altri. Perché non volevo che nessuno toccasse le mie corde, fondamentalmente. Non volevo nemmeno che qualcuno potesse avere il potere di giudicarlo. Poi però ho iniziato ad ascoltare proprio il bisogno di condividere la mia voce. E sono andata oltre i limiti che mi sono sempre posta. Ho iniziato a postare dei video sui social, specialmente su TikTok. E senza la minima aspettativa vengo avvolta subito dall'energia di migliaia di persone da tutto il mondo che nella mia voce avevano trovato in qualche modo un rifugio, chiamiamolo così. Tutta questa onda di amore inaspettata, veramente inaspettata, mi ha portata alla necessità di sentire il calore umano, quello delle persone che mi ascoltavano attraverso un telefono. ed alcuni video postati sui social, dove potevo vedere solo numeri e commenti, mi sentivo pronta per cantare in pubblico per la prima volta. volevo scoprire cosa si provasse a cantare di fronte e a cantare in un'altra parte lo sguardo vero delle persone, la presenza tangibile delle persone. Ed è così che quasi per scherzo sono finita sul palco di un noto programma televisivo. Forse tra le ultime cose al mondo che avrei pensato di riuscire, ma soprattutto di voler fare. Però l'ho fatto, forse guidata da un pizzico di inconscienza. Ma di fatto è da quella mia prima volta sul palco che ho capito cosa volessi fare veramente nella vita. E tutta l'adrenalina che mi ha dato quel calore umano e quel vivere qui e ora, senza proiettarmi da nessuna parte, se non in quel momento, su quel palco, mi porta ad oggi a fare tutti i giorni cose che penso di non saper fare solo per il gusto di sorprendermi e condividere qualcosa con qualcuno. Non a caso sono qui. Da sempre la mia personalità combatte con la dicotomia che c'è sempre stata tra l'insegnamento dei miei genitori e le dinamiche socioculturali. Io e i miei cinque fratelli, sì perché siamo sei fratelli in tutto questo, tre maschi e tre femmine, senza farlo apposta, abbiamo avuto l'enorme fortuna di crescere con due genitori che ci hanno sempre insegnato a dare massima priorità alla nostra libertà, senza però mai ledere quella degli altri. Mai. Dentro casa io sono sempre stata libera di essere me stessa, di accettare i miei tempi, e libera di vivere con amore e consapevolezza il presente. Un esempio che adesso mi viene in mente è quando ci sedevamo a tavola, specialmente a cena, ci sedevamo magari verso le otto e avevamo la regola di non stare con i telefoni a tavola, non potevamo stare con i telefoni. E quindi finiva che ci sedevamo alle otto, iniziavamo a chiacchierare ore ed ore, una meriade di argomenti, e finiva che ci sedevamo per le tre di notte, che poi due ore dopo magari dovevamo prendere l'autobus per andare a scuola. Ma a noi non ci interessava, perché il qui e ora, quei momenti, l'unica cosa importante di quelle chiacchiere erano proprio i secondi che scorrevano, l'unica cosa di valore erano i secondi, era il presente. Poi però ho iniziato a confrontarmi con il mondo, perché tocca a tutti, purtroppo è toccato per me. E quindi prima con l'ambiente scolastico, che spesso mi ha messo di fronte al giudizio degli altri, ma soprattutto mi faceva sentire in dovere di trovarmi un lavoro o degli obiettivi per sentirmi parte integrante di questo grande ciclo. Ma questo in realtà mi metteva a disagio, perché ero semplicemente una ragazza di 16, 17, 18 anni che sì, aveva la curiosità per la conoscenza e per lo studio che reputo fondamentali, però non mi sentivo ancora pronta per programmare la mia vita, per programmare il futuro, per proiettarmi da un'altra parte che non fosse il presente. Per me era una follia. Infatti non è così che ho trovato la mia strada. E poi arriva il mondo dei social, una vera e propria realtà virtuale, dove sì, c'è tanta condivisione, ma c'è un confronto talmente potente che quasi ci costringe a stare dietro dei ritmi che magari non ci appartengono e spesso ci distoglie l'attenzione da quello che è il nostro percorso personale, da quello che vogliamo veramente. Ma soprattutto, credo, ci toglie il piacere del confronto reale con la società, il piacere di viverci realmente. Questo è ad esempio una cosa che ho ritrovato nell'esperienza del talent a cui ho partecipato, dove ci hanno tolto i telefoni, anche in questo caso riprendo i telefoni come esempio, ci hanno tolto i telefoni per due mesi. E lì effettivamente non avevamo nient'altro da fare se non guardarci negli occhi e parlarci. E questa esperienza mi ha fatto riscoprire il piacere di vivere il qui e ora, il presente, con tutta me stessa. Ottima esperienza che consiglio a chiunque. Buttate questi telefoni. Oggi, dopo tutte le cose che ho vissuto nei miei brevi ma intensi vent'anni, penso che non c'è bisogno di seguire i ritmi del mondo per sentirci normali, perché ognuno di noi ha il proprio orologio e deve essere rispettato. Non c'è bisogno di affannarci per programmare in ogni istante il nostro futuro, perché tanto scopriremo che anche con tutti questi obiettivi raggiunti saremo comunque eternamente insoddisfatti alla continua ricerca di stimoli e cose da assaporare e scoprire. Magari potremmo arrivare alla fine dei nostri giochi con un amaro rancore, senza esserci resi conto che l'attimo presente vale un'intera esistenza e che la vita è un dono inestimabile. Sta a noi scegliere come vogliamo arrivare alla fine di tutta questa giostra, perché siamo noi i protagonisti della nostra stessa vita. Adesso magari vi state aspettando il gran finale di questo discorso, ma la verità è che lo sto ancora scrivendo, come tutti voi. Grazie mille. Grazie.