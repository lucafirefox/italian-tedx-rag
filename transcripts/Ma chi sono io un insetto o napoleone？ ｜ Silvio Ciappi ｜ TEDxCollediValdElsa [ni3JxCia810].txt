 Salve. Allora, adesso ci caliamo giù nel pozzo, dove non si vede niente, dove è nero. Parlerò di emozioni violente, sì, e come si sopravvive all'urto di emozioni violente. Come si sopravvive all'urto di narrazioni intrise di sangue. Ecco, io, ma se avessi previsto tutto questo, ma perché mi trovo qua? Avrei potuto fare altre cose, ero destinato a fare altre cose. Ma negli ultimi trent'anni ho deciso di fare il lavoro che faccio. Il criminologo non lo conosceva nessuno come mestiere trent'anni fa. Sono nato in Val d'Elsa, dove vivo, dove ho la mia famiglia, i miei affetti. Ma ho vissuto per lunghissimo tempo in tantissime parti del mondo, negli States, negli Stati Uniti. e in Honduras, in Salvador, in Colombia, in contesti intrisi anche dal sangue e dalla violenza. Ho avuto a che fare in questo paese così, casualmente, senza che niente fosse previsto, con le peggiori storie criminali di questo paese. Ma avevo progettato di fare questo mestiere. No. A volte certe cose ci inciampi, arrivano. Ascoltare i problemi insormontabili, frugare nelle macerie di persone, e da lì cercare lentamente di ricostruire. Avrei potuto fare cose molto diverse. Avrei, in adolescenza, sognavo di fare rock. Distrattamente mi sono occupato di calcio, l'ho fatto, di pugilato. Eppure mi sono fermato lì, in quel fondo, in basso, nel basso dell'umano. E a volte mi sono anche pure dolorosamente fermato, quando ho sentito dentro di me qualcosa che si era inceppato. Come quando, parlando con autori di reati violenti, cinici, assurdi, che poi esplodono come atomi impazziti del male, tutto d'un botto. E tutti a chiederti perché. Ecco, il mio mestiere è spiegare l'incomprensibile. E allora a volte ho avuto la tentazione di abbandonare quello che stavo facendo, forse perché all'incomprensibile non c'è una ragione. Forse anche perché poi mi trovavo davanti a storie che impattavano, così, violentemente, anche su di me. Mi ricordo una volta, stavo dirigendo un programma di recupero in un carcere di massima sicurezza dove erano detenuti i peggiori, tra virgolette, assassini, delinquenti. Sex offender, persone che avevano commesso i cosiddetti serial killer, reati multipli. E soprattutto reati che avevano sempre uno sfondo sessuale. L'omicidio ha sempre uno sfondo sessuale, diretto o indiretto. E se vuoi capire certe cose, se vuoi capire il baratro, ci deve andare dentro. La criminologia ha a che fare con la speleologia. E anche un po', con il sapere, un sapere artigiano, devi andarci lì, piano piano. L'essere umano non si apre. Noi ci apriamo quando qualcuno ci permette di dire adesso ci sono io, dai. Andiamo, avanti. Ma per fare questo ti devi sfogliare. Ecco, il mio è stato per trent'anni un esercizio di nudità. Pretendi che l'altra persona si spogli davanti a te, ma esiste un po' una sorta di corrispettività. Di sin all'agma, lo devi fare un po' anche tu, altrimenti le persone non si apriano mai. E allora, proprio in quel carcere lì, mi sono trovato da un momento all'altro davanti all'inespiegabile. Ho trovato davanti a me, sono stato come travolto dalle emozioni violente, perché le emozioni violente ci possono travolgere. Ciò lo spiega Anna Arendt, un bellissimo libro che è La banalità del male. E allora finì che una volta mi ritrovai a casa, con sorpresa dei miei figli, mi ritrovai sotto la doccia, vestito. Avevo avuto a che fare con lunghissime ore, con un assassino seriale, un necrofilo, cannibale anche. Annibale Letter, versione italiana, che trovava piacere nell'avere rapporti sessuali con feticci di corpi, con pezzi di corpo. E nel tentativo di immedesimazione, non di empatia, non credo all'empatia in certe cose, credo molto di più nella facoltà che abbiamo di immedesimarci nelle storie dell'altro. avevo cercato di entrare nella spelonca, in questo baratro, ma lui era riuscito ad avere la meglio. Il male vince, spesso, purtroppo, anche sul bene. E io, in quel momento lì, avendo a che fare con il limite, con il limite dell'umano, mi ero destrutturato, perso. A volte avere a che fare con il limite ci pone in grave pericolo. Quando siamo lì, su questa zona di confine, la gente di solito si rintana. Guardate un po' le città di confine. Sono molto più territorialiste, nazionaliste, di quelle che stanno più all'interno. Mi accorgevo, parlando con i miei autori di cose, di atti incredibili, di robe incredibili, mi accorgevo che dietro i loro atti, violenti e sadici e perversi, di molti di loro vi era una ferita profondissima. Prima ho sentito parlare di bias, e la soluzione più semplice sarebbe buttare via la chiave, non pensarci più, andare sulla facile scorciatoia. Non si può fare una roba del genere. Sì, però il giorno prima questo era il classico, bravo ragazzo della porta accanto. Ecco, nel mio lavoro di criminologo si tratta di scendere in questa ferita profonda, dove c'è un'origine traumatica, o c'è una frattura, c'è abisso. Ci sono i pesci abissali, quelli bruttissimi. Cioè, in questa frattura, in questa spelonca, era vissuto il mio assassino. Ma lì aveva la faccia di un bambino impaurito, abusato, trascurato, che adesso però si riprendeva ferocemente, cinicamente, assurdamente, la sua rivincita di sangue. Se dovessi fare un po' di sintesi, direi che nella mia esperienza professionale, sia in Italia che all'estero, ho capito che dietro alla superficie viscida, macabra, insopportabile dei delitti, vi è sempre un'origine drammatica. Ho imparato nel tempo che non esistono mele marce, fin dall'inizio, ma mele messe in contenitori marci. Ho cercato, quindi, di allenare lo sguardo a guardare le persone che avevo davanti a me in maniera obliqua. Un qualcosa che mi permettesse di andare oltre la superficie delle cose, di sballare l'ovvio, l'assassino. Ma come? Ma se il giorno prima era il perfetto ragazzo che frequentava i suoi bei corsi alla Bocconi. Com'è possibile? Anche perché... Oppure il ragazzo di cui nessuno non ti aspetti, la gente poi è lì che ti dice ma perché lo ha ucciso? Perché ha ucciso la sua compagna, la persona che amava di più? Boh, a volte le risposte sono scontate, banali. Perché era felice. E allora io dovrei capire perché una persona uccide ciò che più si ama. Uno simoro, detto in termini letterari. Anche perché oggi, guardate, gli omicidi più di ieri sono non solo l'effetto di cause che conoscevamo già. La droga, la pazia, il degrado sociale, le periferie, quello che volete. Ma sono il risultato di un male sordido, profondo, che mette in causa anche tutta la nostra società del benessere. Ci siamo dentro tutti, fino al collo. Dove nasco io? Eh, sono questo qui alle spalle. Avevo più capelli e al tempo fumavo. Trent'anni fa. Vado negli Stati Uniti. inizio tra Maryland e Connecticut e poi da altre parti a studiare. Studio in uno dei prestigiosi istituti di criminologia. Al tempo la criminologia... Adesso il criminologo lo troviamo anche a fare la prova del cuoco, ma al tempo tutti a dirmi, ma di cosa si occupa, cosa fa. Lì ho completato i miei studi, ma ho avuto anche la possibilità di formarmi in istituti di ricerca, istituti anche federali, dove si occupavano di criminal profanica, cioè di fare il profilo di persone che commettevano questi atti così assurdi, cinici. Poi torno in Italia, e questi sono i miei luoghi del cuore, siamo a Gorgona, un'isola che è un gioiello, nel mezzo del nostro bellissimo Martirreno, davanti a Livorno. Lì ho appreso l'arte, carcere di massima sicurezza, l'arte di sapere ascoltare le storie spezzate e tragiche di assassini, raffinatori, gente divorata dall'odio. Allora, nel mio mestiere devi sapere ascoltare. Non si ascolta solamente con gli orecchi, si ascolta anche con gli occhi, con il corpo. Non è facile ascoltare, un po' presuppone un sapere, come dire, lungo. Non dobbiamo arrivare subito alla conclusione della roba. Su via, dottor Ciappi, ci dirca l'idea. Questo che abbiamo davanti è un sadico, un assassino, un perverso. Ci dica la diagnosi, il DSM-5 cosa dice. No. Se dobbiamo calarci in una grotta fetida e buia, dobbiamo avere pazienza e sapere bene dove mettere i piedi. Dobbiamo... Il dilemma è sempre quello di riuscire a capire come una mente apparentemente normale possa, da un momento all'altro, volgersi in tragedia. E quindi... Però il fatto è questo, è che nonostante tutti i libri, tutte le ricerche che ho fatto in ambito accademico, ancora non ho una risposta al quesito. Questo è il bello. È il bello della mente umana. Non la potrà mai spiegare nessuno. È questo. E anche le emozioni. Forse ci si avvicina di più qualche poeta, qualche letterato. Non solo noi tecnici. È che adesso mi viene da dire che forse, se vogliamo capire i crimini di oggi, dobbiamo capire dei fattori che non sono strettamente clinici. Uno, il senso di umiliazione e di vergogna. La vergogna. Oggi siamo iper esposti allo sguardo esterno. Prima c'era il delinquente per senso di colpa, c'era Raskoldinkov che in delitto e castigo uccide e poi viene divorato dal senso di colpa. Adesso no, la colpa sta cedendo un passo alla vergogna. E poi c'è il trauma, che spesso non è visibile, non lo vedi. E poi c'è il narcisismo, una delle grandi parole di moda. Adesso tutti parlano di narcisismo. E infine, quella, una roba alla quale credo tantissimo, la noia. La noia. La noia è un tarlo, dice Giorgio Bernanò in un diario di un curato di campagna. È quel tarlo che divora persone e comunità. È quel tarlo, la noia, che è aggiunta a una struttura di personalità, può trasformare una ferita, un baratro, in vendetta. Vi faccio un esempio. Se il mondo là fuori, qua fuori, è finito per diventare troppo complesso, per un ragazzino magari di 16, 17 anni complesso, io ho già delle griglie, sbagliate magari, ma ce l'ho un po' per decifrarlo. Ma se il mondo là fuori è troppo complesso, se le emozioni sono spesso incontrollabili, se le relazioni sono sempre più difficili a gestire, allora forse è molto meglio rifugiarsi nel proprio ordine e specchiarsi unicamente noi stessi. Questa è l'essenza del narcisismo. Il narcisismo è un bambino che non è mai stato visto e che ha bisogno per vedersi di specchiarsi, a volte in specchi rotti, infangati. Anche durante i colloqui che sostenevo nei carceri di massima sicurezza e che continuo a fare, mi hanno fatto comprendere questo senso tragico dell'esistenza di insetti. C'è una frase in delitto e castigo che dice a un certo punto Raskolnikov, ma io sono un insetto o un Napoleone. E allora è possibile che una perdita, una violenza originaria si trasformi in una evoluzione violenta. Ma non è sempre così, fortunatamente. Non sempre da una frattura si genera, da un trauma, da un'esistenza infelice si genera violenza. E la storia un po' ce lo dimostra. Perché la ferita subita può diventare una feritoia. che ci può aiutare a comprendere meglio l'animo umano. Le ferite subite possono diventare e sfociare in comportamenti altruistici. La mia ferita, la mia voglia, la mia ferita diventa la voglia di curare le altre ferite. Oppure di una competenza personale. Alda Merini, Mozart, Bergman, Emily Dickinson, Maradona. Queste storie ci mostrano come non necessariamente dal contenitore marcio possano nascere mele marce. e le ferite possono diventare invece feritoie. Possono diventare delle bombe con le quali far esplodere il proprio genio, la propria creatività. Vi voglio salutare con una frase. Se non hai mai fatto i conti con il tuo dolore, il dolore dell'altro, non lo capirai mai. Anche perché se la sofferenza ci è data, ci è capitata, l'infelicità è per sempre una scelta. Grazie.