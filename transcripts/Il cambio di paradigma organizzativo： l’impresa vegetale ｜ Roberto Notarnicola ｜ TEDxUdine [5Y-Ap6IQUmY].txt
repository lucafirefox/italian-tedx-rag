 Mi chiamo Roberto di Messiere Faccio il pane. Faccio il pane perché per me il pane è famiglia, perché il pane è buono, perché per me il pane è un ponte tra la campagna e la città, perché il pane è quotidiano e attraverso i suoi profumi ci scandisce il tempo della giornata. Faccio il pane perché credo che il pane sia un totem attraverso il quale si può portare un messaggio, si possono raccontare delle storie, si può parlare di ecologie, si può parlare di società. Un totem che ci ricorda come attraverso piccoli gesti quotidiani noi possiamo creare valore diffuso. Infatti noi quotidianamente, attraverso le nostre abitudini di consumo, abbiamo un impatto spesso inconsapevole sull'ambiente e sulle comunità in cui le imprese agiscono. Questa slide che vedete alle mie spalle è un'equazione reale sviluppata dai nostri colleghi di Bologna di Fornobrisa. Questa equazione ci dice che per produrre una pagnotera a due chili di pane è necessario il grano raccolto da 9 metri quadri di campo. Se giriamo questa equazione e pensiamo che acquistando una pagnotta possiamo prenderci cura di quei 9 metri quadri di campo, possiamo realizzare tutti insieme cosa voglia dire creare valore diffuso attraverso piccoli gesti quotidiani. Significa che possiamo far sì che quei 9 metri quadri crescano come vogliamo noi in un campo pieno di fiori, di ape e di farfalle, creando valore per la terra. Ma significa anche che possiamo prenderci cura delle nostre aziende e attraverso piccoli gesti quotidiani creare valore per le persone. Infatti all'interno delle nostre aziende si stanno affermando sempre più bisogni come la soddisfazione personale, la felicità, la fiducia, nuovi driver del valore che non si possono misurare esclusivamente dal punto di vista monetario, bisogni espressi soprattutto dalle nuove generazioni. Pertanto per riabilitare l'impresa a capire e a valorizzare questi bisogni è necessario immaginare un cambio di modello organizzativo. Ma cosa vuol dire cambiare un modello organizzativo? Innanzitutto dobbiamo riconoscere che noi abbiamo ereditato dal passato modelli organizzativi basati sul paradigma del comando e del controllo, tipico delle aziende familiari, legate alla figura dell'imprenditore come essenziale per la sopravvivenza dell'azienda. Invece oggi sempre più si sente parlare di engagement, ovvero della capacità dell'azienda di coinvolgere i propri dipendenti e di attivare la loro motivazione. E nel settore della ristorazione cosa succede? L'osservazione del contesto ci restituisce l'immagine di un settore in forte difficoltà. Da un lato noi sentiamo tutti i giorni imprenditori che si lamentano di dover chiudere le proprie attività perché non trovano dipendenti. E dall'altra però osserviamo un settore che è ancora fortemente ancorato a un modello organizzativo, gerarchico, piramidale e ipercompetitivo dove la figura del titolare, dello chef, del capopartita, del maître impiegano quotidianamente risorse per mantenere salda la catena di comando, per mantenere lo status quo dei privilegi acquisiti a discapito della creazione di valore per l'intero sistema. E quindi in un settore come questo, quali possono essere i modelli organizzativi che possono consentire alle nuove generazioni di costruire e vivere il loro futuro? E quali possono essere i modelli organizzativi che possono consentire agli imprenditori del mondo della ristorazione di creare le condizioni per gestire un passaggio generazionale non inteso come un passaggio tra padre e figlio ma tra generazione boomer e generazione Z. E con tutto questo il pane che c'entra. Se pensiamo in realtà al mondo del pane, un mestiere faticoso, un mestiere artigiano che non attirava più le nuove generazioni, un settore caratterizzato da imprese familiari fortemente legate alla figura del panettiere con la sua maglietta bianca sporca di farina che si sveglia alle due di notte per fare il pane, custode dei segreti di famiglia e poco incline alla condivisione dei saperi per mancanza di fiducia. Oggi invece, sempre più sul territorio italiano, si sta invertendo il trend. Aprono più panifici di quelli che chiudono. Un movimento di nuovi panificatori, espressione di una generazione che coopera condividendo ricette, consigli e fornitori. Che crede che il pane sia nutrimento, ma soprattutto relazione ed espressione di biodiversità all'interno e all'esterno delle proprie aziende. Che si definiscono paesaggisti perché si prendono cura di quei nove metri quadri di campo. Ma soprattutto che crede fortemente in un futuro artigiano. Un movimento forte e radicato che si nutre dello scambio come garanzia per la prosperità e la sostenibilità di ognuno. E a proposito della sostenibilità, un giorno eravamo a pranzo con Carlo Petrini, fondatore di Slow Food, e gli stavamo raccontando un nostro progetto, quello di realizzare attraverso una campagna di equity crowdfunding una public company nel mondo del pane, un'impresa collettiva, quella che noi scherzosamente chiamiamo la Repubblica del Pane. E mentre gli raccontavamo il progetto, viene fuori il tema della sostenibilità. E allora Petrini ci ferma e ci dice ragazzi, attenzione, che la sostenibilità, così come la stiamo utilizzando, si sta svuotando di valore. I nostri cugini francesi traducono sostenibilità con durabilité, sostenibile con durable, capace di durare nel tempo. E ci dice, qualsiasi cosa voi state immaginando, sognando, realizzatela affinché duri nel tempo e vada oltre voi fondatori. E quindi adesso, che il nostro settore è tornato ad essere attrattivo per le nuove generazioni, diventa recessario lavorare sui modelli organizzativi per creare le condizioni per un passaggio generazionale. E noi all'interno della nostra azienda lo stiamo facendo innanzitutto partendo dal linguaggio. Abbiamo ripensato e ridisegnato la parola organigramma, che rimanda un modello gerarchico piramidale che prevede la supermazia della testa sul resto del corpo. Il capo dice, tutti eseguono. Lavoriamo invece per un modello organizzativo a rete, dove al centro abbiamo messo la visione e l'identità dell'impresa, centro dal quale si irradiano tutti i punti della rete, tutte le funzioni aziendali, fortemente interconnesse da delle modalità di comunicazione chiare e lineare. La visione e l'identità dell'impresa al centro come direzione generale che guida l'azienda verso il futuro. Lavoriamo per costruire quella che Mancuso chiama l'impresa vegetale. E qual è la nostra visione? Noi vogliamo essere un sistema impresa in grado di creare valore diffuso per tutti i portatori di interesse, che siano clienti, che siano fornitori, che siano team, che siano agricoltori, che siano le campane, che siano le città. Noi apparteniamo alla tradizione, alla semplicità delle case pugliesi, dove mamme e nonne cucinavano le cose buone di un tempo e ci impegniamo quotidianamente per promuovere uno stile di vita in equilibrio e rispettoso della natura e dei ritmi dell'ambiente. Ed è proprio la natura che ci indica le linee guida con cui gestire le nostre imprese e tutti i ruoli al suo interno. Se infatti pensiamo che le piante che sopravvivono su questa terra da milioni di anni non hanno un cervello centrale che governa il resto della pianta, allo stesso modo dobbiamo immaginare che l'azienda non è e non deve rimanere espressione del gesto isolato e della volontà dell'imprenditore, ma si deve affidare a un modello di responsabilità distribuita. Nelle piante ogni parte pensa e agisce in maniera autonoma e coordinata, contribuendo, secondo la propria responsabilità, alla vita della pianta stessa. E le piante comunicano in maniera estremamente simile al cervello umano, con l'unica differenza che ogni cellula di una pianta può inviare dei segnali elettrici come se fosse un cervello diffuso. Cervello diffuso, responsabilità distribuita, due concetti su cui Netflix ha sviluppato il teorema responsabilità uguale libertà e su cui ha costruito il proprio successo. Nel 1997 Netflix e Blockbuster erano due realtà competitor nel settore del noleggio delle videocassette e dei giochi. Tutti conoscevano Blockbuster, penso che nessuno di noi conoscesse Netflix. Oggi Netflix è una delle realtà più importanti al mondo e Blockbuster non esiste più. Ma non soltanto perché Netflix ha saputo sfruttare le potenzialità della rete, ma perché ha saputo cambiare ancora prima che la realtà la cambiasse finendo per influenzarla. E secondo il suo fondatore, quando la realtà cambia e le aziende crescono, tendono a introdurre regole e procedure per governare la crescita, la complessità e il caos, ma rinunciando alla libertà. E in questo modo le persone libere e creative scappano. Allora lui dice che ci sono diverse alternative. Si può rinunciare alla crescita accettando la creatività. Si può rinunciare alle regole e procedure accettando il caos. O si può rinunciare alla libertà inserendo regole e procedure. Oppure lui afferma che c'è una quarta via. quella di riempire le aziende di persone libere e responsabili, surclassando in questo modo la complessità e governando il caos. E quando gli si chiede ma cosa vuol dire una persona libera e responsabile? Lui risponde con sette punti. Dice che una persona libera e responsabile è una persona autoconsapevole, autodisciplinata, automotivata, si migliora da sola, agisce come leader, non aspetta di sentirsi dire cosa fare e raccolge l'immondizia da terra anche se non è il suo compito. E cosa attira le persone libere e responsabili in un'azienda? Sempre secondo Redusting, il fondatore di Netflix, il contesto è più importante del controllo. Per le persone in termini di performance comprendere il contesto è molto più importante che seguire regole e procedure. E all'interno della nostra azienda la comprensione del contesto parte dalla condivisione, dalla trasparenza, dalla chiarezza delle informazioni a tutti i livelli. Lavorando sulla meta condivisa abbiamo avvicinato le idee alle azioni, ingaggiando fortemente le persone. E in che modo l'abbiamo fatto? L'abbiamo fatto lavorando sulla visione, lavorando sulle routine organizzative, lavorando sugli accordi comportamentali. Quella che vedete alle mie spalle è l'immagine della nostra festa della mietitura, che si chiama Falce Cervello. È la festa della mietitura che noi svolgiamo ogni anno in occasione della mietitura dei nostri campi di grano tra giugno e luglio. È un incontro valoriale in cui tutto il nostro ecosistema si riunisce e lavora per due giorni per la condivisione della visione. Ci si diverte anche, però insomma lavoriamo anche per la condivisione della visione. e lavoriamo anche sulle routine organizzative, come ad esempio le plenarie, che sono degli incontri trimestrali in cui con tutto il team si condividono i risultati economici e di redditività dell'impresa in maniera chiara, in maniera trasparente. Si guardano gli obiettivi dei successivi tre mesi, si guarda cosa si è fatto nei tre mesi precedenti e si condividono i macro progetti dell'impresa per i successivi 12 mesi. Routine organizzative che arrivano fino agli incontri settimanali in cui ogni area si incontra per pianificare l'attività a breve termine. E poi lavoriamo sugli accordi condivisi. Accordi, non regole, perché gli accordi sono condivisi tra tutto il team, le regole vengono invece imposte dall'altro. Accordi come che quando c'è un problema si parla con il diretto interessato, non si fanno triangolazioni. Accordi che bisogna tenere il mood alto perché il lamento affligge. Se c'è un problema è giusto parlarne, ma è giusto anche incaricarsi per prima di risolverlo. E poi l'accordo più importante, avere fiducia nelle persone. Lavorare in questo modo ci ha portato negli ultimi anni ad essere una realtà in controtendenza rispetto al mercato. Siamo una realtà di 19 persone con un'età media inferiore ai 30 anni e abbiamo registrato nell'ultimo anno e mezzo turn over zero. dove per esempio il responsabile del lavoratore, Pierangelo, che è un ragazzo che lavora con noi da 5 anni, ha 30 anni e guida un team di una ragazza di 21 anni che coordina tutta la parte di pasticciaria, di un ragazzo di 22, di un ragazzo di 26, di un altro ragazzo di 30 anni, della quota anziana del gruppo Giorgio che ha 37 anni. faticoso sì, ma molto meno faticoso, di dover gestire il costo di non qualità, di inserire una persona, formarla e poi questa persona ti abbandona perché non sei stato bravo a fargli vedere la sua quota di sogno e finisce per misurare il rapporto solo ed esclusivamente come uno scambio a tempo denaro. Noi crediamo fermamente che ci sia bisogno di imprese che generino un impatto positivo sulla società, che si impegnino per generare un impatto positivo sulla società, anche e soprattutto attraverso la crescita culturale di tutti i suoi membri che si devono sentire legati da un perché. Devono prendersi una quota di sogno dell'azienda, farla propria e sognare ancora più grande. E il nostro perché è che crediamo fortemente che mangiare sia un atto agricolo ma soprattutto un atto politico perché attraverso le nostre piccole abitudini quotidiane che possiamo creare valore diffuso e attraverso i nostri piccoli gesti quotidiani che possiamo decidere di premiare delle aziende con modelli organizzativi, etici e virtuosi. Ed è nostra responsabilità realizzare tutto questo. O come dice un nostro amico panificatore Davide Longoni dobbiamo immaginare l'Italia che ci piace e realizzarla per non lamentarci in futuro dell'Italia che ci troveremo. Vive il pane! Grazie! Applausi! Applausi! Applausi! Applausi! Grazie! Applausi!