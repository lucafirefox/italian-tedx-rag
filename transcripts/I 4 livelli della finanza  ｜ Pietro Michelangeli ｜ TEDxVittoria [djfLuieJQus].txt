 Ritura Revisore-Tapia Questo ero io, solamente due anni fa, in un monolocale con quattro coinquilini. Facevo gli straordinari, lavoravo dieci ore al giorno solamente per potermi permettere il pane. Ero imbottigliato in una carriera che non mi piaceva, ero insoddisfatto, insomma, un disastro. A un certo punto però è cambiato qualcosa. Ho scoperto il mondo del trading, delle criptovalute, e la mia vita è cambiata completamente. Oggi, infatti, passo l'anno diviso più o meno a metà tra Dubai e Portofino. E la cosa bella è che non devo neanche lavorare, perché ho un computer con un programma che fa tutto al posto mio. Ma non finisce qui, perché anche voi potete avere questa possibilità. Infatti, oggi sono qui proprio a raccontarvi che potete cambiare la vostra vita, entrando anche voi in questo programma, a solamente poco meno di 2.000 euro. Sembra una bazzecola rispetto alle possibilità enormi che potete avere. Ma ci avete creduto veramente? No, ovviamente non sono qui a vendervi niente. Quello che vi ho raccontato è l'immagine distorta che alcune persone hanno della finanza. Un'immagine che, ovviamente, non serve neanche che ve lo dica, non corrisponde al vero. Ma effettivamente una cosa giusta l'ho detta, che sono qua per farvi un regalo. Infatti, in questi pochi minuti, voglio cercare di farvi appassionare, un po' come me, al mondo della finanza. Perché è un mondo che vi può dare veramente tantissimo. Ma prima, forse, è giusto che vi dica almeno un paio di cose su di me. Come abbiamo detto prima, mi chiamo Pietro Michelangeli, che sono del 97 e da circa sette anni racconto questo mondo sui social. E a un certo punto della mia vita ho notato che c'era una cosa che circondava tutto quello che vedevo. Il mondo era spinto da una e una sola cosa. No, slide sbagliata, scusatemi. I soldi. I soldi. Guardatevi intorno, siete circondati da soldi. Le poltrone su cui siete seduti sono fatte di soldi. Il telefono che avete nella tasca. Tutto è mosso, ispirato o aiutato dai soldi. Anche le cause più nobili. Ecco, quando ho realizzato questa cosa, sono stato folgorato. Il mondo della finanza ha subito iniziato a interessarmi. E man mano che andavo avanti, ho notato che ci sono tantissimi benefici che tutti noi possiamo trarre dal mondo della finanza. Possiamo, in generale, migliorare il nostro stile di vita, ambire una posizione lavorativa che, sì, potrebbe darci un reddito migliore, ma in generale ci sblocca, e tra poco ne parliamo, a avere qualcosa a cui ispirarci, qualche ramo di carriera che può darci una soddisfazione personale, non solamente economica. Possiamo prevenire le difficoltà che ci causano tantissimo stress, uscire da situazioni difficili come quelle dei debiti, dove purtroppo molti italiani si trovano, e non è per niente facile uscirne. Possiamo pianificare per dei progetti personali. La finanza rende tutto ciò possibile. Ma, quando si parla di finanza, la reazione che spesso vedo nelle persone è Eeeeeeeh, non lo so, forse non lo so. Cioè, concretamente, quanti qui gestiscono in autonomia le proprie finanze? Voi non lo vedete da qui, ma vedo veramente poche mani, ed è grave questa cosa. E ho notato che le persone che non hanno alzato le mani si dividono tendenzialmente in due gruppi. Il primo gruppo sono quelli che, purtroppo, hanno creduto alle mie parole iniziali, quindi che non se ne interessano perché pensano che sia un mondo che si presta delle scorciatoie. Il secondo gruppo, invece, quello più numeroso, non se ne interessa perché pensa che sia complicato, difficile, ci sono i numeri, quindi, ah no, io e i numeri non andiamo d'accordo, oppure peggio, che è inutile. E oggi voglio provare a dimostrarvi che non è così. Quando racconto il mondo della finanza, mi piace dividere in quattro livelli, un po' come se fosse una piramide, immaginatevela, dobbiamo per forza partire dalla base. E infatti il primo livello è quello del guadagnare. Se manca la materia prima, possiamo fermarci qui, è inutile parlare di tutto quello che segue. Come si fa, quindi, a guadagnare di più? Eh, ci sono tutta una serie di discorsi che potremmo fare. Uno, chiaramente, dei principali è partire dalla carriera, che è la cosa che riempie tendenzialmente le nostre giornate. Uno dei preconcetti che abbiamo in Italia è che la carriera in cui ci siamo andati, in cui ci siamo andati a cacciare, è quello che ci dobbiamo tenere. Per cui abbiamo delle storture come mi hanno fatto l'indeterminato? Io non mi muovo più. Zalone diceva, io voglio fare il posto fisso. Quindi stiamo parlando di questa roba. Oppure ragazzi che magari studiano per 5-6 anni una determinata materia, e al primo impiego che gli danno in quell'ambito, ci si identificano, non si schiodano più, non osano assolutamente cambiare, non si guardano neanche più intorno. E questo strozza completamente le possibilità di crescita. Perché i datori di lavoro lo sanno. Io sono un datore di lavoro, lo so, la sfruttiamo questa cosa. E non perché siamo cattivi, ma perché è un rapporto a due. Quando il dipendente si rende conto che esiste un mondo al di fuori dell'azienda dove lavora, insomma, diventa una bella lotta. Per esempio, tantissime persone si rendono conto di essere sottopagate. E allora o valutano direttamente di cambiare, o magari cercano di accrescere il proprio valore. E qui mi scontro sempre con una cosa. Ah, ma non è lo stipendio definire quanto valgo. Certo, nessuno l'ha mai detto. Il valore personale non è il valore professionale. Ma il valore professionale è quello che fa sì che abbiamo una busta paga. A nessuno frega niente se siete simpatici. Magari è una cosa bella, positiva. Ma conta il valore che si porta in azienda. E quindi, qual è il vostro valore professionale? Alcuni di voi potrebbero dire, beh, lo stipendio. Se mi danno 1.500 euro è perché in azienda porto 1.500 euro. Non è detto perché ci sono tutte quelle storture viste sopra. Ad esempio, un report degli Stati Uniti, che è un mercato diverso dall'Italia, lo so, ma le dinamiche sono molto simili, mostrava che a aprile, se non ricordo male questo è il dato di aprile, chi cambiava lavoro aveva un incremento di stipendio doppio rispetto a chi non lo cambiava. E secondo me questo è un dato gigantesco. Ma diciamo che abbiamo fatto una serie di passaggi. Diamo per scontato che la base della piramide l'abbiamo scalata. abbiamo un reddito maggiore. Perfetto. Adesso questo reddito, qual è la prima cosa che possiamo fare e che spesso facciamo? Lo spendiamo. E qui tanti di noi, e me compreso, peccano parecchio. Sulle spese devo dire che anch'io non mi controllo molto bene. Però ci sono tutta una serie di trucchetti che le aziende, soprattutto dagli anni 60 in poi, quando hanno ridefinito il concetto di marketing, per cui c'è l'idea che non ti serve questo prodotto, ma io creo un bisogno che ti fa pensare che in realtà ti serva. Ecco, dagli anni 60 in poi, abbiamo avuto anche poi l'avvento della tecnologia, i big data, quindi tutta una serie di elementi, di armi che le aziende oggi hanno a disposizione per farci spendere molto di più. E oggi voglio di nuovo fare un altro regalo. Infatti ho preparato un ebook di 50 trucchetti che entro la mezzanotte è acquistabile e solamente per voi che siete qui presenti in sala. Quindi c'è un QR code, vi lascio giusto qualche secondo per tirar fuori il telefono e scansionare. Mi spiace, l'ho detto prima, evidentemente qualcuno se ne è dimenticato, non sono qua a vendervi niente. Se avete scansionato il QR code, avete visto che c'è un video di un gatto che suona il pianoforte. Quindi mi spiace deludervi. Due trucchi però in realtà ve li ho in modo sottile già detti. E sono. Il primo è che vi ho messo fretta. Questo si chiama urgency in inglese. In due modi. Vi ho detto che avevate solo qualche secondo per scansionare, perché dovevo passare alla slide successiva. Voi non lo vedete, ma c'è anche un timer che mi mette molta ansia in questo momento. E poi vi ho detto che entro la mezzanotte sarebbe stato acquistabile. Due volte fretta vi ho messo. E inoltre vi ho detto che era solo per voi. Voi che non siete infiniti, siete un numero limitato, ristretto. E quindi vi ho creato un senso di esclusività. E nel tempo abbiamo imparato ad associare che le cose di valore sono poche, sono limitate. I diamanti sono pochi, non si trovano per terra. I sassi si trovano per terra e valgono poco. Quindi diciamo che abbiamo acquisito tutta una serie di trucchi per imparare a spendere meglio. Ok, a questo punto risparmiamo. Bene, piccolo quiz. Se io dico una frase del genere. Ho comprato questo paio di scarpe a 100 euro, però erano scontate del 30%, quindi ho risparmiato 100 euro. Quanti di voi pensano che io abbia risparmiato 30 euro? Beh, ho visto delle mani alzate e abbiamo tutti torto. Mi spiace, anche in questo caso. Il risparmio, se proprio dobbiamo adottare una definizione da libro, è la porzione di reddito non spesa. Ma se io vi dicessi che questi 30 euro li ho spesi la sera al sushi, alla fine siamo sempre lì, sempre a 100 euro speso. Ho speso meglio, ho speso in modo più efficiente, per la stessa cifra ho avuto più cose. Fantastico, poteva andarmi solo peggio, quindi benissimo. Ma non è un reale risparmio. Il risparmio è quello del porcellino, del salvadanaio. Quando si usavano i contanti era molto più immediato capire il concetto di risparmio, perché arrivavi a casa, ti votavi le tasche, quel paio d'euro dei resti del bar, li mettevi nel porcellino e quelli non li spendevi più. Erano lì bloccati fino a quando decidevi di romperlo. Oggi con il digitale, sì, c'è chi si attrezza, c'è chi già è molto bravo e si fa un secondo conto dove periodicamente versa dei soldi, ma non è così scontato. Una delle cose che però io consiglio a tutti è quella di fare budgeting, di mettersi lì anche solo una volta al mese. Io ci giuro, ci dedico 20 minuti al mese, mezza puntata di una serie Netflix. Quindi non venite a dirmi che non avete tempo, per favore. Ecco, semplicemente vi guardate tutto quello che avete speso e lo incasellate, oppure ci fate dei ragionamenti. All'inizio può essere un approccio molto personale, non mi va di dirvi esattamente cosa dovete fare, dovete un po' scoprirlo, ma vi assicuro che solamente dopo due volte, due mesi che lo fate, avrete una maggiore consapevolezza di come spendete, potete spendere meglio e soprattutto alla fine del mese sapete che tot soldi non li avete spesi e potete veramente risparmiarli. Ok, ho tot soldi che ho risparmiato a fine mese, siamo arrivati finalmente in cima alla piramide. Cosa faccio con questi soldi che non uso? Li investo. Ora, per parlare bene di investimenti mi servirebbe un TED Talk intero, però cerchiamo di sintetizzare. L'investimento vuol dire rischiare del capitale per forse ottenere un profitto. Sembra una roba veramente brutta da come l'ho detto, ma vi assicuro che ci sono delle opzioni interessanti e soprattutto ci sono delle opzioni che oggi sono sempre più presenti. Ma facciamo un salto indietro, uno dei consigli che mi sento di dare e che forse ve l'aver detto anche vostra nonna è di non mettere le uova nello stesso paniere. Io conosco persone che ancora oggi hanno delle scottature per il crack parmalat. Perché? Perché avevano messo tutto in una sola azione, senza rendersi conto del rischio. Rischio, rischio, rischio deve essere la vostra parola chiave che vi deve passare dal concetto di investimento. A volte il rischio è facile da capire. Se io vi parlo di azioni, di obbligazioni, di titoli di Stato, anche per sentito dire sapete che hanno un prezzo che più o meno fluttua. Quindi il rischio è facile da capire, che il prezzo fa su e giù. Ma se vi dicessi casa vostra, anche casa vostra ha un prezzo che fluttua, ma penso che nessuno di voi in questo momento sappia qual è il valore di casa vostra aggiornato a ieri. E questo è uno dei tanti motivi per cui l'italiano è innamorato del mattone, perché pensa che non scenda mai. Semplicemente non abbiamo le quotazioni aggiornate. Rischio è sempre la parola chiave. Ma in ambito di investimenti bisogna anche essere consapevoli che siamo umani. Io sono umano, voi siete umani, e per quanto diventiamo bravi nel mondo della finanza, ci sarà sempre questa parte di emozioni, di emotività, come abbiamo visto prima nel trucchetto della spesa, che ci farà fare scelte sbagliate, impulsive. E mi spiace deludervi, non si può eliminare questa parte. Fa parte di noi, siamo umani. E a me ogni volta piace spiegarlo con la metafora di una pentola a pressione. All'interno di una pentola a pressione c'è tantissima pressione, il vapore spinge su tutte le pareti. E se non ci fosse quella valvolina che un po' il vapore lo lascia uscire, esploderebbe. E lo stesso vale per noi. Voi potete provarci a essere anaffettivi, non emotivi, ma a un certo punto arriverà quella volta in cui vanificate tutti i vostri sforzi. Quindi ci sono dei modi, ad esempio, che non sono statisticamente ed economicamente perfetti per fare le cose, ma psicologicamente funzionano bene. Investire poco alla volta, ad esempio, non è economicamente sensato rispetto a farlo tutto subito, ma psicologicamente aiuta moltissimo. Ed ecco la valvolina di sfogo. Ma quindi, se ho detto che quello che ho detto all'inizio era una balla, che quei soldi facili non si possono fare, non si possono fare 20.000 euro al mese domani, quanti se ne possono fare con gli investimenti, quelli veri, del mondo reale? Beh, se prendiamo ad esempio i rendimenti degli ultimi 30 anni, quindi un arco temporale abbastanza lungo, un portafoglio bilanciato, che è quello che potrebbero darvi in banca, se fanno le cose bene, ha reso il 6,6% annuo. Sembra poco, eh? Se io vi dicessi, ehi, mi prestate 100 euro, forse ve ne do 106 tra un anno. penso che mi mandate a quel paese. Se però iniziamo a notare una cosa, iniziamo a notare che i rendimenti col tempo si cumulano. Fanno esattamente come fa una piccola palla di neve che scende da una montagna. All'inizio tirerà su poca neve, e sembra quasi che non cresca. Ma ora che è arrivata a valle, a ogni giro che fa tira su chili di neve, e senza che nemmeno ce ne siano resi conto, quella piccola pallina, quel piccolo 6%, nel giro di 30 anni, eh, diventa qualcosa di importante. Quanto? Se non riusciamo a fare i conti immediatamente, benissimo. 6% per 30 anni, partendo da 10.000 euro, diventano poco meno di 70. Che, è vero, non cambiano la vita, non mi sognerai mai di dire che con 70.000 euro fate la vita che ho dipinto prima. Però è un'altra cosa rispetto a lasciare i soldi fermi lì a marcire. E l'abbiamo imparato negli ultimi anni con questa inflazione che ci ha martoriati. I miei nonni l'avevano già vissuta, ma le nuove generazioni il 10% anno di inflazione non l'avevano mai visto. Questo è uno dei modi con cui si può resistere, investendo. E, ripeto, non voglio creare delle aspettative che poi potrebbero non arrivare. Questi risultati che noi abbiamo avuto negli ultimi 30 anni sono buoni, e sono molto buoni. Nei prossimi 30 anni potrebbe andare anche malissimo. Non lo sappiamo. Il punto è che l'unico modo per provare a cambiare le cose è iniziare, è investire. E a questo punto, vado a chiudere, quello che ci deve interessare è che il mondo della finanza sembra esattamente come questo effetto che avete appena visto, fare delle cose che sembrano magia. Quello che ci sembrava impossibile con il mondo della finanza diventa possibile. uno stile di vita che prima ci creava degli stress, dei problemi, alla sera ci creava dei grattacapi, ogni volta ci mettevamo lì con il nostro partner a capire come uscirne, ora potrebbe farci vivere un'esistenza serena. Potrebbe far sì che arriviamo a realizzare dei progetti di vita che pensavamo che non fossero alla nostra portata, e invece lo sono. Quindi, spero in questi pochi minuti di avervi fatto capire che non solo la finanza non è qualcosa di complicato, di brutto perché ci sono i numeri, ma soprattutto di inutile, perché può veramente far la differenza tra avere la vita che avete in questo momento, ma può soprattutto migliorarvela. Grazie.