 Ioggi Revisore Io oggi non sarei dovuto essere qui. Non sarei dovuto essere neanche a fare il giocoliere, da qualche parte. Però queste palline mi aiuteranno a parlarvi di quello che io chiamo cervello quantico. E aiuteranno anche voi, nel giro dei prossimi dieci minuti, a scoprire qualcosa in più, riguardo la domanda che sto per farvi. Qual è la sfida più importante che state affrontando in questo momento? Qual è il sogno o l'obiettivo che state cercando di raggiungere? Tenetelo a mente, se potete, perché sarà importante. Io, come vi dicevo oggi, non sarei dovuto essere qui. Voi vi siete chiesti come siete arrivati fin qui. Non a piedi o in auto, chiaramente. Quello è un altro discorso. Intendo qual è la vostra storia, cosa vi ha portato a sperimentare le esperienze che state vivendo oggi. Io ho avuto la fortuna di nascere e di crescere in una famiglia felice. Una famiglia che non mi ha mai fatto mancare nulla, né a livello economico, né a livello affettivo. Eppure un giorno tutto questo venne messo in crisi, perché mio padre subì una grave truffa, che diventò una voragine sempre più profonda. E quindi non solo non più la serenità economica, ma neanche i sorrisi a cena e neanche la possibilità di portare avanti, sapete, quei sogni che si fanno da bambini. E quindi all'età di 19 anni decisi di fare, vinsi un concorso per entrare di carriera nell'aeronautica militare italiana. In quel momento c'era bisogno di lavorare, sapevo che avere un figlio sistemato sarebbe stato importante per i miei. E quindi questo è quello che in quel momento aveva un senso. Anche se quella carriera, contro la quale chiaramente non ho nulla in contrario, è molto distante da come sono io. Però dicevamo aveva un senso in quel momento. Ed è così che ragiona il nostro cervello, che è la prima di queste palline, la nostra intelligenza razionale. Ma aveva un senso rispetto a cosa, se ci pensate? Rispetto a quello che la cultura in cui sono nato si aspettava da me. Fossi nato in un altro posto, o magari me gli avessero avuto un altro tipo di background, magari avrei avviato un'attività imprenditoriale, o magari fossi nato in Uganda, in Burkina Faso, magari avrei fatto l'agricoltore, magari avrei fatto l'allevatore, chi lo sa. Quando nasciamo siamo tabula rasa, provate a pensarci. Mi piace definirlo un campo di infinite possibilità. Poi man mano che cresciamo, la nostra biologia, inizia a modellare il nostro cervello, inizia a programmarlo, con lo scopo evolutivo di permetterci di dare un senso alle cose che viviamo. Ma nel frattempo che porta a termine questo suo scopo evolutivo, ci priva anche di alcune possibilità di essere. Il neuroscienziato David Dickelman ha detto, il cervello dell'adulto sa più cose, il cervello del bambino ha più possibilità. E quindi quella scelta di arruolarmi sì, aveva un senso, ma non per me, ce l'aveva per qualcosa di esterno. Quindi provate a pensarci rispetto alla domanda che vi ho fatto all'inizio, quindi la sfida o il sogno, l'obiettivo. Le scelte che state facendo in questo momento hanno senso per voi o per qualcosa di esterno? Io dopo la scelta di arruolarmi passai non un giorno, non due, ma ben 15 anni, 15 anni in un posto per il quale, ripeto, ho grandissimo rispetto, ma che non era il mio posto nel mondo. E io un giorno, dico 15 anni, me lo ricordo molto bene, perché mi svegliai con un vuoto profondo dentro, e mi venne spontaneo chiedermi, ma io sono felice? E' una domanda che ci facciamo un po' tutti, è vero. Però se ci fate caso, spesso fuggiamo dall'entrare in contatto con l'emozione che provoca quella risposta, ce ne stiamo sempre un po' alla larga. E questo succede perché ci sono domande come queste, che rappresentano una vera e propria minaccia per il nostro cervello, perché ci mettono davanti alle nostre vulnerabilità, ci mettono davanti ai nostri dolori. Ed è una minaccia reale. Negli anni Ottanta il dottor Bruce McEwen scoprì che le emozioni lasciano un'impronta fisica nel nostro cervello. Ecco perché tendiamo a non entrare in contatto con quelle emozioni, perché per il nostro cervello dolore emotivo e dolore fisico sono uguali. E questo ha a che fare anche con la seconda pallina, che è questa, che è quella che nel cervello quantico io chiamo intelligenza emozionale. E questa intelligenza risponde alla domanda, qual è lo scopo? In che senso? Provate a pensarci, sempre rispetto alla domanda che vi ho fatta all'inizio, le scelte che state facendo in questo momento hanno più a che fare con qualcosa, che ha a che fare con la paura, quindi vengono da parti spaventate di voi, o più qualcosa che ha a che fare con l'amore, quindi da parti ispirate, illuminate di voi. Le mie scelte fino a quel momento erano state guidate da parti impaurite, erano state guidate dalla paura e questo chiude possibilità. Ma quando iniziai a fare scelte che avessero un senso per me, che fossero guidate da uno scopo di amore, le cose iniziarono a cambiare nella mia vita, a vista d'occhio, un po' in tutte le aree della mia vita. Eppure non ci volle molto affinché io iniziai a provare una sensazione come se mancasse qualcosa. Vi è mai capitato di provare questa sensazione? È vero. Nonostante le cose stessero migliorando, io me lo ricordo il giorno che cambiò radicalmente la mia esistenza. Era il 5 dicembre del 2002. Come faccio a ricordarmelo così bene? perché nacque il mio primo figlio. E io mi ricordo che quella sera mi ritrovai su una scrivania a scrivergli una lettera in cui volevo fermare le mie emozioni di quel momento. Nella mia testa gliele avrei consegnate quando avrebbe compiuto 18 anni. E quella lettera diceva cose del tipo vorrei che tu, mi piacerebbe che... E io rileggendola mi accorsi subito che in realtà quello che stavo scrivendo non era un augurio. Quello che stavo facendo in realtà era già proiettare su di lui le mie aspettative, i miei sogni. Quello che stavo facendo lo stavo già ingabbiando. È così che veniamo programmati. Io mi resi conto che non gli stavo lasciando il potere più grande. Ovvero la libertà di essere totalmente, profondamente, chi voleva essere. E io mi ricordo che quando me ne resi conto ho presi quella lettera, la strappai in mille pezzi, scrissi un bigliettino molto più piccolo in cui c'era scritto più che puoi è il mio semplice augurio. Benvenuto Manuel. E io ricordo ancora con commozione, con la stessa commozione che ho in questo momento, con la stessa emotività che quel più che puoi a me iniziò a girarmi dentro. E ben presto mi fece capire cos'è quel qualcosa che mancava. Ma in verità io non volevo fare qualcosa di più. Io non volevo stare un po' meglio. Io volevo dare un significato alla mia vita. Lo sentite che è diverso. Questa è la terza pallina, quella che nel cervello quantico io chiamo intelligenza energetica o spirituale. riguardate le parti profonde di noi e risponde alla domanda aggiunge significato alla mia vita. Quel successo che volete ottenere con la vostra attività state cercando di ottenerlo perché è giusto per voi avere successo? Perché questo può gratificarvi sia a livello personale che economico, perché no? O anche perché attraverso quell'attività voi volete portare un messaggio al mondo, volete risolvere il problema delle persone, un problema delle persone. Quella sfida che state affrontando nelle vostre relazioni, volete affrontare, volete vincerla perché è giusto per voi tornare ad andare d'accordo con la persona che avete accanto, perché volete ritrovare la passione e l'amore di un tempo, o anche perché magari proprio anche grazie a quella sfida la vostra possa diventare una relazione significativa che possa rappresentare un'evoluzione. Lo sentite che sono tre cose totalmente diverse. quando queste tre intelligenze, intelligenze ecco perché cervello, quindi razionale, emozionale ed energetica, sono coerenti dentro di voi, è come se tutte le vostre forze vi spingessero nella direzione in cui volete andare. Succede però qualcosa ancora di più, perché quando facciamo cose che abbiano un senso per noi, che siano guidate da uno scopo di amore e che aggiungano significato alla nostra vita, si muove tantissima energia. E l'energia è reale e produce quelli che a me piace definire effetti quantici. La fisica quantistica è una scienza nata agli inizi del Novecento, studia all'immensamente piccolo e tra le altre cose è dato le basi razionali ad alcuni gruppi di ricerca in tutto il mondo, come ad esempio l'Ertmat Institute della California, per permettere loro di indagare fenomeni che sono invisibili all'occhio umano, quindi fenomeni legati alla coscienza, fenomeni collegati all'energia. E quello che questi gruppi sparsi in tutto il mondo hanno evidenziato sono tre cose sostanzialmente. La prima è che siamo energia, così come tutto quello che ci circonda, quindi siamo energia immersa in un campo di energia. La seconda cosa è che essendo fatti della stessa sostanza di tutto ciò che ci circonda, la influenziamo in modo sottile, quindi l'osservatore influenza la realtà. La terza cosa che è stata evidenziata è che questi fenomeni avvengono anche a distanza. Uno degli effetti meglio documentati in assoluto è quello che viene chiamato effetto Maharishi, in cui gruppi di persone vennero addestrate per verificare la possibilità, attraverso questo addestramento che riguardava una speciale tecnica di meditazione, se attraverso questo addestramento le loro intenzioni sarebbero state in grado di avere un impatto sulla realtà fisica, in questo caso di abbassare i tassi di criminalità di particolari aree geografiche. Pensate che in vari esperimenti ripetuti ci fu sempre un abbassamento statisticamente rilevante di questi tassi, fino a raggiungere un abbassamento massimo del 23,3%. E pensate anche che la probabilità statistica che questo dato sia dovuto al caso è meno di 2 su un miliardo. Il fisico Ashley Dean ha detto coscienza e materia sono collegate. Ve lo ripeto, coscienza e materia sono collegate. Cosa significa tutto questo per noi? Che quando entriamo in contatto con queste intelligenze non solo entriamo in contatto con qualcosa di molto profondo dentro di noi, ma entriamo in contatto anche con qualcosa di molto più grande, chiamatelo come preferite. È come entrare nello stato di flusso, come se ci fosse un vento che vi spingesse alle spalle. Io oggi non sarei dovuto essere qui, come vi dicevo. Oggi probabilmente sarei dovuto essere in chissà qualche teatro di guerra. Ma quando iniziai a prendere coscienza di queste tre palline, di queste tre intelligenze, quando iniziai a renderle sempre più coerenti dentro di me, allora cambiai totalmente energia. Tra le altre cose aprì un piccolo blog che parlava dell'essere umano, argomento che mi ha sempre affascinato e che ho esplorato, prima in forma personale, poi in modo accademico. E quel piccolo blog iniziò ad attirare subito una grande attenzione e mi permise nel giro di relativamente poco tempo di lasciare l'aeronautica militare, cosa impensabile fino a quel momento, di vivere alcune delle esperienze migliori che ho vissuto negli ultimi venti anni, ma sapete cosa mi ha lasciato di più? Quella sensazione di libertà, di essere causa della mia esistenza, non effetto. C'è così tanta bellezza dentro ognuno di noi, io vi invito ad esplorarla. Iniziate da qui, iniziate da queste domande, rispetto alla sfida che state affrontando in questo momento, rispetto a quell'obiettivo, quel sogno che state cercando di realizzare, provate a pensarci, le scelte che state facendo in questo momento hanno senso per voi o per qualcosa di esterno? Sono guidate dalla paura o dall'amore? Aggiungono significato alla vostra esistenza? È un inizio, chiaramente. Però è già un ottimo inizio. Quelle sfide tenderanno a risolversi prima, quei sogni, quegli obiettivi tenderanno a realizzarsi prima e questo è semplicemente legato alla conoscenza di come funzioniamo. La domanda è funzionerà anche per voi? Sì, funzionerà anche per voi. Lo farà per due motivi. Il primo motivo è che starete utilizzando del potenziale inespresso che è già lì dentro di voi, semplicemente che non usate. Il secondo motivo per cui funzionerà anche per voi, se permettete, per me è il più importante. Perché ve lo meritate. Grazie. Applausi