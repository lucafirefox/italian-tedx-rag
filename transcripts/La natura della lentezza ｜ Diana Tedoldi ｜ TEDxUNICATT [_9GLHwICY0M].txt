 Ogni giornata è sempre tutta una corsa, il lavoro, gli impegni, le commissioni, le mail, le notifiche. No, l'appuntamento. Perché si è bloccato proprio adesso? Pronto, pa! Guarda, non riesco a passarvi a trovare stasera, scusami, vengo domani. Ma no, dai, lo sai che ci tengo a venire? È una settimana che non faccio sport, mi faccio un po' schifo. Stasera veramente bisogna andare a correre, che mi sta venendo la cellulite. Capita anche a voi di arrivare a sera, stanchi, stressati, dopo essere saltati da una cosa all'altra, tutto il giorno e avere comunque fatto solo un centesimo di quello che vi eravate proposte all'inizio della giornata. Sulla mano che capita così. Ok, non sono sola. Rimanere indietro è un attimo, ma restare al passo è impossibile, perché tutto corre, è una velocità collettiva in cui siamo immersi. Se ti fermi un attimo o rallenti, hai paura di essere giudicato. Non abbastanza bravo, performante, pronto. Perderai opportunità, perderai. Questa accelerazione continua e questo sguardo sociale generano una pressione che diventa nel tempo alienazione. Non ci ricordiamo più chi siamo e di che cosa abbiamo davvero bisogno per essere felici. Queste corse sono sostenute da una neurochimica potentissima, che alimenta questa corsa, genera dipendenza e rende molto difficile sganciarsi. Quindi per farlo occorre sceglierlo in modo deliberato e intenzionale. E in un mondo che corre, rallentare è la vera rivoluzione a cui siamo tutti chiamati. Per ritrovare un ritmo che ci renda umani, noi stessi. Per arrivare alla mia età, ho quasi 50 anni, guardare indietro e vedere che le impronte che mi hanno portato fin qui sono proprio le mie, non quelle di qualcun altro. Hanno la mia forma, il mio ritmo, mi assomigliano. E in questo processo di riconnessione con la nostra natura interiore, è la natura, la coach migliore a cui possiamo aspirare. E adesso esploriamo come. L'idea è che ci possiamo immergere per 30 secondi a contemplare le immagini di Adda, il fiume che scorre vicino a casa mia, in bassa bergamasca. Assaporate queste immagini e vedete che cosa vi fanno. Rapido ma intenso. Ho imparato a equilibrare le corse quotidiane con oasi di lentezza ogni giorno. Mi fermo, mi connetto con un luogo naturale che amo, respiro. Ascolto i canti degli uccellini, lascio che i verdi e i blu portino quiete nei miei pensieri e facciano emergere quella gratitudine per le piccole cose che sicuramente costellano ogni giorno. Tutto questo per me è l'essenza della felicità. E nella velocità è inaccessibile, occorre saltar fuori e cambiare frequenza di vita. Quando sintonizziamo la nostra vita, il nostro ritmo, sul ritmo più lento del mondo naturale, ci accorgiamo di essere parte di un respiro più grande che respira attraverso di noi, come se fossimo un canale, e ci scrosta via le scorie e le tossine che la velocità deposita nei nostri pensieri, nei nostri tessuti. La velocità ci rende contratti, tesi. La lentezza ci rende più aggraziati, più in ascolto, più presenti. Quanti momenti di questo tipo ci sono nelle vostre giornate? Questi meli sono stati piantati nel mio giardino tutti insieme della stessa dimensione 60 anni fa. Con uno di loro, per 20 anni, ho coltivato una amicizia. Lo sono andata a trovare quasi tutti i giorni, a volte a fine giornata, in ogni stagione. Ho instaurato con lui un dialogo, tronco contro tronco, o lasciavo che il mio respiro si fondesse con il suo, i nostri stati di coscienza si fondessero. E in quei momenti, avevo la precisa sensazione di mettere la spina con un'intelligenza più vasta, un'intelligenza ecosistemica che pervade il pianeta. È in quei momenti che mi arrivava la soluzione giusta per quel problema su cui mi scervellavo da una settimana, la scelta giusta da fare per quel cambiamento che stavo cercando. è come se in quei momenti ci si riconnette con una bussola interiore che condividiamo con tutti i nostri parenti ecologici, che non hanno mai nessun dubbio in un dato momento su come fare a stare al mondo con grazia, con bellezza, nel modo giusto. Loro non hanno mai un dubbio. E quando coltiviamo questi stati di connessione profonda con la natura, qualcosa dentro di noi inizia a sapere, sappiamo, che cosa fare, che cosa essere, in ogni dato momento. Secondo voi qual è, tra questi meli, quello con cui ho instaurato e praticato questa amicizia per così tanti anni? Quello al centro. Quindi secondo me questi momenti fanno bene non solo a noi umani, ma anche alla natura con cui ci connettiamo. Qualcuno dice che siamo la media delle persone che frequentiamo. Io penso che siamo la media dei luoghi che frequentiamo. A quale luogo assomigliate di più? Molte ricerche scientifiche dicono che la connessione con la natura è l'ingrediente essenziale della nostra salute e del nostro benessere. Soprattutto tra i 20 e i 30 anni, quando, sempre la scienza ci dice, si accumulano moltissime sfide, la ricerca di stabilità economica, nelle relazioni, nel lavoro, gli studi, gli esami, la scienza ci dice che questa è l'età in assoluto più stressante nella vita di una persona. Ed è dimostrato che i giovani che coltivano esperienze come quelle che vi ho raccontato, con costanza, sono più capaci di gestire le emozioni. Quindi si riduce la fatica mentale, si riduce lo stress percepito. Attenzione, ci sono delle slide che fanno un po' quello che vogliono. Si riduce la difficoltà di concentrazione, i sintomi legati all'ansia, alla depressione, all'aggressività. Tutto questo coltivando dialogo profondo con la natura, nel tempo, oasi quotidiane. Altre ricerche dicono che coltivare queste cose porta a migliorare la nostra capacità di risolvere problemi, migliora il nostro umore, la capacità di pensiero, attenzione, concentrazione, l'autostima, la creatività. Tutte affermazioni evidence-based. Sulla mano chi ne vuole di più di tutto questo? Ok. Quindi, vi è mai capitato di sentirvi stanchi o emotivamente in difficoltà? Avete mollato tutto, vi siete concessi una pausa, una camminata in natura, vi siete connessi con qualcosa di bello del mondo naturale, anche il vostro animale domestico, e avete ritrovato centratura, allineamento, e riuscivate a guardare in una prospettiva diversa anche quello che solo 30 minuti prima vi tormentava. Sulla mano se avete questa esperienza. Ok, rassicurante. Quindi grazie scienza che ci confermi quello che istintivamente sappiamo, cioè che attivare il corpo e connetterci con la natura ci fa bene. Punto. Quindi adesso non avete più scuse, sapete cosa fare. Trovate un luogo naturale che percepite bello e sicuro e fate amicizia. Andate a trovarlo in momenti diversi della giornata, nelle diverse stagioni, senza device, senza cuffiette, senza chiacchiere, un momento tutto per voi in cui rallentare e allinearvi al ritmo della natura. Trovate qualcosa di bello e lasciatevi diventare la cosa che state contemplando. Se c'è un albero potete portargli le vostre domande, i vostri dubbi, e ascoltare i suoi punti di vista. E anche le sue necessità, che non sia solo un momento in cui prendere benessere dalla natura, ma anche un momento che vi fa venire voglia di dare indietro qualcosa, fosse anche solo cura, attenzione, rispetto, protezione quando ce ne sarà bisogno. Ristauriamo un rapporto di reciprocità col mondo naturale. Momenti come questi fanno bene qui, fanno bene qui e fanno bene anche al pianeta. Altre ricerche scientifiche dimostrano infatti che chi coltiva esperienze come queste, prego, ok, alt, ah sì, dimenticavo di dire, che vanno benissimo per momenti di connessione come questi, anche il giardino condominiale, il parchetto del quartiere, o il giardino dell'università, dove c'è per esempio in Cattolica questo bellissimo ipocastano. Dicevamo, molte ricerche scientifiche dimostrano che momenti come questi alimentano il nostro senso etico e fanno emergere comportamenti pro-sociali e pro-ambientali, che vuol dire che diventiamo esseri umani migliori, più capaci di prenderci cura delle altre persone e del pianeta. Tutto questo per me significa esseri umani. E mi piace che la parola homo, umano, condivida la stessa radice della parola humus, il suolo fertile. Quindi per me, essere umani significa essere della terra. La velocità ci aliena, la lentezza ci allinea con il ritmo della natura, che ci allena a tornare umani. Torniamo umani, torniamo della terra. Torniamo a sentirci vivi, vivi tra i viventi. Torniamo a sentire che anche tutti gli altri esseri viventi non umani hanno i loro bisogni e noi abbiamo una responsabilità verso di essi. Torniamo a prenderli in considerazione nei tavoli decisionali, dove ci sono persone che decidono su cose che hanno un impatto. Torniamo a pensare che gli animali, le piante, gli ecosistemi, anche i più piccoli esseri viventi su questo pianeta, hanno il nostro stesso diritto alla felicità e alla salute. E portiamo queste riflessioni nelle aziende, nei consigli di amministrazione, negli assessorati, nei ministeri, nelle istituzioni, nelle scuole e nelle università, dove c'è più bisogno di iniziare a pensare anche a questo. Torniamo a chiedere di cosa hai bisogno. Come posso aiutare te e i tuoi discendenti? Come possiamo ritornare a vivere in grazia, in armonia, insieme? Cosa pensi di queste cose che stiamo dicendo? Come la vedi? Hai bisogno di un po' di acqua? Ah, ok, allora abbiamo la soluzione. Adesso faremo un'esperienza insieme, con cui andremo a evocare in questa sala il passaggio di un acquazzone, che possa rinfrescare i nostri pensieri e persino far nascere un arcobaleno. Per fare questo ho bisogno del vostro aiuto e funziona così. Passerò davanti a voi e vi assegnerò un gesto, che voi andrete avanti a ripetere, fino a quando sarò di nuovo davanti a voi a darvi un nuovo gesto. Per questa esperienza avete bisogno delle orecchie, non della bocca, quindi l'invito è ad ascoltare e assaporare il paesaggio sonoro che andremo insieme a creare. Pronti? Si fa? Ok, allora allargate, allungate i vostri rami braccia verso il cielo e ci stiracchiamo un pochettino. Ah, stiamo provando a diventare come te. Giù, rotiamo un po' le spalle, dal misticismo all'aerobica è un attimo. Rotiamo i polsi davanti a noi, facciamo il soletti con l'aria e partiamo. solo quando arrivo davanti a voi e continuate. Voilà. Continuate, eh, continuate, fino a quando vi do un nuovo gesto, solo quando sto davanti a voi., come vedete? a tutti. Come sono lì? Ciao in precedenza. Come sonoi! Sil Arabi sono! Io. Il 235. Posso gambe giro?ikerre? Pot 에� completamente nel fatto nel futuro si sengου debille. Beh, ch cage utensili tutta le crocchetti per musici. bisogna σ'riske lasin? Grazie. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie. Se volete vi invito a prendervi un istante, occhi chiusi, per assaporare l'effetto di questo viaggio sonoro su di voi. E cosa c'è dentro di voi in questo momento? E possiamo immaginarci che in questo momento, da questa sala, sta nascendo un arcobaleno, che va oltre le vetrate e abbraccia tutto Milano. E torna indietro, dentro la terra, fino a raggiungere il suo cuore. e tutti a Milano si stanno fermando, trattengono il respiro e guardano all'insù. E per questo istante preciso, siamo tutti insieme, in questa meraviglia. E qualcosa tocca il vostro cuore. E quello della terra. Una ciglia dopo l'altra, potete delicatamente aprire gli occhi. Spero di aver toccato il vostro cuore, che tu abbia apprezzato. E a questo punto sta a voi, trovare come fare a generare questa nuova accordatura fra noi e il nostro pianeta, che lì aspetta delle risposte. E un ascolto che arriva se rallentiamo. Grazie.