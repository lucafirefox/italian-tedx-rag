 Maria Cappellino Allora intanto buon pomeriggio a tutti. Sì, una rivoluzione. È vero, come Copernico nel 1543 fece una rivoluzione mettendo il sole al centro di quello che oggi conosciamo come il sistema Soladre. Così la transizione energetica farà una rivoluzione mettendo al centro il sole del nuovo sistema energetico. Ma come in tutte le rivoluzioni abbiamo notizie positive e notizie un po' più scomode che insomma dobbiamo anche un po' gestire. La notizia positiva e la buona notizia è che abbiamo già il reattore a fusione nucleare. Il reattore a fusione nucleare si chiama Sole ce l'abbiamo da 4 miliardi di anni. ci dà 15 mila volte l'energia di cui abbiamo bisogno. Insomma, è il più grande gestimento energetico che abbiamo a disposizione. Negli ultimi 100 anni abbiamo sviluppato tutte le tecnologie per prendere l'energia da questo reattore a fusione nucleare. Le conosciamo come eolico, come fotovoltaico, come l'idroelettrico, le biomasse. Però noi sappiamo prendere benissimo energia elettrica, ma malissimo energia termica. Questo ci dà l'input, diciamo, a una seconda notizia che è un po' scomoda, perché se sappiamo prendere bene energia elettrica, allora dobbiamo elettrificare. E qui sta un po' il problema, perché vedete, il 70% di tutte le energie che consumiamo è all'interno delle nostre case, è all'interno delle nostre famiglie. Le nostre famiglie consumano poco, ognuna, ma l'insieme di tutte le famiglie consumano il 70%. Ora, i consumi sono divisi per metà in auto e per metà in riscaldamento. E quindi noi, se vogliamo alimentare i nostri consumi attraverso le energie rinnovabili, necessariamente dobbiamo elettrificare. Quindi dobbiamo elettrificare le auto e dobbiamo elettrificare il riscaldamento. E quindi il nuovo sistema elettrico sarà il centro di tutto il nuovo sistema energetico. E quindi la rete elettrica diventerà la protagonista. Come funziona la rete elettrica? La rete elettrica italiana nasce nel 1960, più o meno, quando dalle grandi centrali termoelettriche, dall'idroelettrico italiano, dovevamo alimentare con l'energia elettrica tutto il nostro territorio. Ora, è costruita come la distribuzione dell'acqua nelle foglie di un albero, per esempio. Cioè, quando dobbiamo trasportare l'acqua nelle foglie, allora c'è un sistema centralizzato, che è quello delle radici, che attraverso dei vasi, diciamo, di alta tensione, porta l'acqua direttamente ai picciuoli. Il picciuolo poi si lega alla foglia e lì c'è una specie di cabina primaria che si divide il grande tubo di alta tensione in vene di media tensione. Queste vene di media tensione, poi ogni tanto, ci sono delle diramazioni, come delle specie di cabine secondarie, che trasformano la vena di media tensione in vena di bassa tensione. E in questo modo l'acqua arriva su tutta la superficie della foglia. Così la rete elettrica italiana è stata costruita. Cioè, le grandi centrali mettono l'energia elettrica dentro la rete di alta tensione, a quel punto, attraverso le cabine primarie, trasformiamo l'alta tensione in media tensione, poi ogni tanto ci sono delle cabine secondarie che trasformano la media in bassa tensione e questa energia elettrica arriva su tutto il territorio. A 36 milioni di utenti in bassa tensione, a circa 100 mila grandi e medie imprese nella media tensione. Così però ha funzionato la rete benissimo fino al 2009. Poi dal 2009 arrivano le rinnovabili moderne, cioè il fotovoltaico, l'eolico, eccetera. Cosa succede quando facciamo un impianto fotovoltaico sul tetto di una casa? Beh, vedete, una parte dell'energia che l'impianto produce ce la consumiamo noi direttamente dentro la casa e ce la scontiamo direttamente nelle nostre bollette attraverso i contatori. L'eccesso di energia elettrica che mettiamo, che produciamo, lo immettiamo nella rete. E quando lo immettiamo nella rete non lo mettiamo nel picciuolo, cioè nella rete di alta tensione, ma lo mettiamo nella rete di bassa tensione. A questo punto, se tutti cominciamo a avere gli impianti e se ognuno comincia a produrre più di quello che consuma, all'interno della rete di bassa tensione cominciamo a portare quella rete, quella linea a saturazione. Quando la linea va a saturazione non è che l'energia elettrica la perdiamo, ma succede una cosa straordinaria, fantastica per la nostra rete. Cioè l'energia elettrica comincia a risalire la corrente, comincia ad andare all'inverso opposto rispetto a quello che ha sempre, come ha sempre funzionato. E quindi arriva fino alla cabina secondaria, la cabina secondaria comincia ad andare in inversione di flusso, se le imprese chiamano energia, l'energia comincia ad andare a alimentare le imprese, se le imprese hanno gli impianti fotovoltaici, per esempio i loro sistemi per la produzione di energia rinnovabile, anche loro avranno messo a saturazione la rete, quindi anche la loro linea andrà in inversione di flusso, cioè quindi controcorrente, quindi tutta la cabina secondaria andrà di nuovo a portare corrente verso la cabina primaria, quando arriva in cabina primaria va in inversione di flusso e a quel punto l'energia elettrica finisce nell'alta tensione e alimenta tutta l'Italia. Cioè questa rete la possiamo alimentare dall'alto verso il basso, così come dal basso verso l'alto. Ora, uno potrebbe dire, vabbè ma questa è una cosa un po' particolare, no, guardate che la natura fa proprio così, cioè ha centralizzato l'acqua attraverso le radici, ma l'energia, un albero, la produce in milioni di piccoli punti sulle foglie, che producono l'infe elaborata, che mettono dentro la venina di bassa tensione, che la porta alla venina di media, che la porta al picciuolo, che la porta a tutta la pianta. È così che funziona. Infatti se voi volete uccidere un albero, non partite dalle foglie, partite dalle radici, perché quello è il sistema debole. La foglia no, è un sistema molto robusto. Questa si chiama microgenerazione distribuita. Ogni singola foglia è una comunità energetica, costituita da miliardi di piccoli punti che attraverso la fotosintesi producono l'energia. Ora, dice, ma la natura fa queste cose in maniera normale? È normale questo? Certo, anche un muscolo funziona così. Se voi volete tirare su un peso, non avete un grosso muscolo costituito da un unico elemento, no, sono miliardi di piccoli punti che ci sono all'interno delle fibre muscolari che permettono la contrazione, che contemporaneamente tutti quanti, come dei remi, fanno la stessa azione. E in questo modo possiamo tirare su un peso. Ogni singolo punto il peso non riesce a tirarlo su, ma l'insieme di tutti i punti, sì. Sappiamo fare queste cose come umani? Certamente. Se voi prendete un'automobile elettrica, funziona nello stesso modo. La batteria di un'automobile elettrica sono migliaia di piccole stilo, di piccole batterie, che alimentano un grosso motore da 200 kilowatt. È piccolo che alimenta il grosso, l'insieme del piccolo che alimenta il grosso. E questo permette a quest'automobile, per esempio, di fare 0-100 in 3 secondi, 230 all'ora. Questa è sempre microgenerazione distribuita. Ora, se vogliamo vedere cosa stiamo facendo oggi in Italia attraverso queste comunità energetiche, che sono comunità energetiche di fatto, le foglie ce le abbiamo già, in un qualche modo, beh, se vogliamo alimentare tutta l'Italia, per esempio, con delle grandi centrali, avremo bisogno di circa 26 centrali nucleari per alimentare tutta l'Italia. Ora, cosa stiamo facendo come comunità energetiche? Tante volte non lo sappiamo neppure. All'interno di quelle foglie di bassa tensione in un'interazione ci sono circa 1,5 milioni di impianti, che sono circa il 4% di tutte le utenze. 1,5 milioni di impianti sono l'equivalente di una centrale nucleare e mezzo. Ce l'abbiamo dal lato del domestico e ce l'abbiamo dal lato delle imprese. Insieme fanno tre centrali nucleari. L'eolico oggi, che sono circa 5.900 pale, fanno due centrali nucleari. le biomasse fanno un'altra centrale nucleare. Tutto l'idroelettrico italiano fa altre tre centrali nucleari. Abbiamo già fatto nove centrali nucleari su 26 di cui ne abbiamo bisogno. Quindi siamo molto veloci, molto rapidi, perché l'abbiamo fatto in neanche dieci anni. Nove centrali nucleari. Pensate alla forza della microgenerazione distribuita. Ora, in Italia sono circa 430.000 già le comunità energetiche di fatto. sono quelle che abbiamo già in questo momento, perché sono 430.000 le cabine secondarie. E quindi abbiamo già un albero con 430.000 foglie. All'interno delle foglie ogni singolo utente sta cominciando a scambiarsi l'energia col proprio vicino. Ognuno di voi, se ha un impianto fotovoltaico, parte dalla sua energia, la sta dando già al suo vicino di casa. E questo lo facciamo per legge fisica. Non è una legge amministrativa. Non ci vuole il permesso di nessuno. Chiunque lo sta facendo in questo momento. Condividiamo l'energia. Addirittura, all'interno di quelle foglie, non sappiamo neppure da dove parte l'energia e dove arriva l'energia. Non riusciamo più a avere il legame tra il produttore e il consumatore. Perché oggettivamente non riusciamo a vederlo. È solo statistico. E quando non abbiamo più il legame tra il produttore e il consumatore, allora non abbiamo più un bene di vendita, cioè una commodity. Ma diventa bene comune. L'energia diventa bene comune. Questa è la grande rivoluzione che possiamo fare mettendo il sole al centro del nuovo sistema energetico. Dobbiamo però cambiare le regole del gioco. E quindi dobbiamo cambiare il mercato elettrico affinché questo mercato consideri l'energia un bene comune. Bene. Diciamo invito tutti voi a diventare punti di questa rete, di questi milioni che ci sono già, in modo tale da accelerare anche la transizione energetica. Perché la transizione energetica ci deve portare verso città solari. E le città solari sono città tecnologicamente avanzate che rispettano però l'ambiente e l'uomo. Grazie mille. Applausi Grazie mille.