 L'equilibrio Vi parlerò questa sera dell'equilibrio fra mente umana e intelligenza artificiale. L'obiettivo non vuole e non può essere quello di comparare ad ampio spettro la mente con l'IA, perché la nostra mente ha capacità straordinarie come l'autoconsapevolezza, la coscienza, le emozioni, la capacità di generare valori morali ed etici, di aver generato quella cultura che permea la nostra società. Il confronto sarà quindi in realtà limitato solo a quei aspetti cognitivi e intellettivi dove l'intelligenza artificiale può emulare, supportare, integrare e qualche volta parzialmente sostituire la nostra mente. Una prima riflessione è la distinzione fra IA debole e IA forte, di cui forse avete sentito parlare. L'IA debole, l'intelligenza artificiale debole, è quella che usiamo oggi ordinariamente quando usiamo degli algoritmi, delle metodologie dedicate a risolvere uno specifico problema, ad esempio il computer che gioca a scacchi. L'IA forte, invece, è quella intelligenza artificiale auspicata o discussa per il futuro, chiamata anche IA generale, che è in grado di apprendere come risolvere ad un tempo più problemi diversi. Quindi una intelligenza artificiale simile a quella umana. E avrete sentito parlare probabilmente del termine singolarità tecnologica, inteso come quel momento nella linea del tempo in cui l'intelligenza artificiale raggiungerà le nostre stesse capacità cognitive e intellettive, e magari per andare poi anche a superarle in futuro. E allora vi chiedo di interrogarvi e rispondere a questa domanda. Questa singolarità tecnologica, secondo voi, sulla base delle conoscenze o delle percezioni che avete oggi, avverrà nei prossimi dieci anni? Avverrà fra più di dieci anni? Oppure non avverrà? Ecco, vi chiedo, per capire anche qual è il sentiment dei presenti, qual è la vostra votazione, quindi di votare per alzata di mano. Chi è per l'ipotesi A? Cioè la singolarità tecnologica avverrà fra dieci anni o meno di dieci anni. Chi è per l'ipotesi B? Cioè avverrà fra più di dieci anni. E chi invece ritiene che non avverrà mai? Mi sembra di capire che c'è una situazione estremamente eterogenea, era quello che in parte mi potevo anche aspettare. Non vi darò la risposta a questa domanda, perché da nessuno ce l'ha, ma vi darò degli elementi per cui probabilmente da qui a fine serata potreste aver rafforzato o cambiato la vostra idea. Qualche breve nota. L'intelligenza artificiale è nata circa 70 anni fa. 1956, Dartmouth College, workshop estivo, un gruppo di matematici, informatici, hanno ragionato e di fatto fatto nascere ufficialmente questa idea di sviluppare un'intelligenza artificiale. Da allora sono passati 70 anni. Abbiamo visto molte cose. Ci sono stati momenti bui dell'intelligenza artificiale, momenti di esaltazione. Oggi c'è un momento di affermazione pervasiva in molti ambiti. Vi sono alcune dati iconiche che molti di noi ricordano. Nel 1996, quando è stato sconfitto da Deep Blue il campione mondiale di scacchi. Oppure il 2015, quando il campione mondiale di Go, Fanui, è stato sconfitto da AlphaGo. Go è un gioco ancora più complesso degli scacchi. oppure abbiamo visto tutti di recente l'arrivo di chat CBT, due anni fa, che ha stupito molti, anche tra i addetti lavori, per le sue incredibili capacità. Tra l'altro, mi permetto di ricordarvi, lo vedete in questa immagine, che la prima chat interattiva che simulava un comportamento intelligente dovuta a Joseph Weizenbaum è del 1966. Quindi di fatto in realtà è una tecnologia, quella dell'interazione, che esiste già da molto, col parlato e con lo scritto. e chat CBT si inserisce nel solco di questo percorso. Ma cosa fa l'intelligenza artificiale, che poi in realtà è un insieme di algoritmi molto ampio? Coglie delle correlazioni fra dati. Quello che vedete, proiettato alle mie spalle, è un esempio di un risultato sviluppato tramite tecniche di intelligenza artificiale. E che cosa ci dice questo schema? Ci dice qual è la correlazione, che risulta essere molto stretta, tra il consumo di cioccolata pro capite annuo della popolazione di un certo paese e la probabilità che un cittadino di quel paese vinca il premio Nobel. Ed è una correlazione estremamente stretta, quindi da un punto di vista dell'intelligenza artificiale. Questa di fatto è una verità. C'è anche una pubblicazione scientifica che è stata fatta su questo lavoro. E per noi è particolarmente gratificante, perché vedete che la Svizzera primeggia. Tra l'altro, l'interpretazione che dobbiamo dare è che se ognuno di noi mangia più o meno 400 grammi di cioccolata all'anno in più, uno di noi vincerà ancora il premio Nobel. E tra l'altro non è neanche detto che lui la debba mangiare la cioccolata, basta che lo facciamo tutti noi. Però capite che questa è una correlazione fra dati che non ha nessun nesso di causalità. E quindi in realtà l'intelligenza artificiale ci aiuta a capire cosa dicono i dati, ma non sa quello che ci dice. Dobbiamo sempre essere noi a capire se quello che ci dice è causale, è veritiero, ha una sua utilità, ha una sua motivazione. Ma voglio ancora condividere qualche altra riflessione. Oggi spesso ci dimentichiamo che il mondo digitale non è il mondo reale. E l'intelligenza artificiale vive solo nel mondo digitale, che è un mondo di zeri ed uni. Cloud Shannon nel 1949, tra l'altro Shannon era uno di quelli che nel 1956 erano presenti, al Dartmouth College, uno dei fondatori dell'intelligenza artificiale. Ma lui nel 1949, insieme ad Harry Nyquist, dimostrò un teorema chiamato Teorema del Campionamento, che dice una cosa molto semplice. Dice che quando io passo dal mondo continuo al mondo discreto, cioè dall'analogico al digitale, io ho una perdita di informazione, che tecnicamente si chiama agli asini. Lo sappiamo tutti che è così, perché se prendete una foto digitale e cominciate a ingrandirla, prima o poi sgrana, perché è fatta di pixel, non è fatta di segnali continui. Questo cosa vuol dire? Vuol dire che nel mondo digitale noi non abbiamo una rappresentazione completa del mondo, ci mancano delle informazioni. E allora si potrebbe dire, ma perché questo è un problema? Basta avere abbastanza informazioni per capire quello che ci serve. Anche se qualche informazione ci manca, pazienza, magari sarà di poco conto. Purtroppo non è così, perché nel 1972 Edward Norton Lawrence ha una conferenza americana, ha tenuto una relazione il cui titolo era Può il battuto delle ali in Brasile di una farfalla generare un uragano in Texas? Può sembrare una provocazione, ma in realtà era la verità. Lawrence introdusse con quella relazione la teoria del caos e colse la presenza e natura di sistemi dinamici caotici. Questa intuzione, tra l'altro, la ebbe anche Alan Turing nel 1950, che la formulò con un concetto diverso. Lui disse, è possibile che lo spostamento di un miliardesimo di centimetro di un attimo oggi faccia la differenza nel salvare la vita di un uomo da qui a un anno per essere travolto lui dalla valanga o meno. Sono due concetti molto simili, cioè basta un piccolo cambiamento in un certo momento e possiamo avere grandi conseguenze nel tempo. Piccole variazioni iniziali producono grandi variazioni nel tempo. E questi sistemi, in realtà, sono fortemente presenti. Li troviamo in fisica, in chimica, in biologia, ma li troviamo anche in economia, in finanza. Li troviamo nell'evoluzione demografica. Li troviamo nelle previsioni meteorologiche. Non a caso Lawrence era un meteorologo. Cosa vuol dire questo? Vuol dire che se noi non abbiamo informazione completa è impossibile prevedere come questi sistemi evolvono nel tempo. E l'esempio ce l'abbiamo sotto gli occhi tutti i giorni. Le previsioni meteo sono un classico esempio di sistema caotico. Noi, con tutti gli algoritmi, tutti i dati, tutti i punti di osservazione che abbiamo, se va bene riusciamo a prevederli a 7-14 giorni. Ma noi vorremmo sapere le previsioni del tempo quando prenotiamo le vacanze, non quando stiamo per partire. Però, purtroppo, questo non è possibile, perché sono sistemi caotici. E noi siamo in questa realtà e con questa ci dobbiamo confrontare. Non a caso, oggi, nella discussione, se sarà possibile o meno raggiungere un IA generale, cioè paragonabile a quella dell'uomo, per tutto un insieme di limiti, tra cui anche quelli che abbiamo in parte accennato, vi sono diverse teorie. Ad esempio, nel 2022 è stato pubblicato un testo da parte di Landgrave e Smith, che sono filosofi e matematici, dove loro sostengono la tesi secondo cui è matematicamente impossibile generare un IA generale. E come sostengono questa tesi? Perché dicono che è impossibile disporre della quantità e varietà di dati che servirebbero per poterla alimentare. Quindi si comincia anche a dire che questo potrebbe non accadere mai. Però, pragmaticamente, per lo scopo di questa sera, non voglio entrare nel merito troppo profondamente di questa tematica, ma voglio anche dedicare un po' di tempo per capire concretamente cosa oggi l'IA veramente può già fare e come può aiutare la nostra mente. Perché noi abbiamo già tanti algoritmi di A debole, quindi per risolvere problemi specifici, che usiamo nella vita di tutti i giorni. Li abbiamo in ambito medico, li abbiamo in ambito industriale, in ambito finanziario, anche nella nostra vita di tutti i giorni. Quindi sappiamo che in realtà questa tecnologia ci può aiutare molto. Ma qual è per la nostra mente il beneficio più importante che ne può derivare? In realtà le nostre menti, e lo sappiamo tutti, sono particolarmente oberate di lavoro. Noi da quando ci svegliamo a quando andiamo a letto siamo continuamente impegnati. E spesso molte delle attività che la nostra mente fa sono un po' ripetitive, un po' noiose, faticose, usuranti. Magari ne faremo a meno per fare cose che ci gratificano e nobilitano di più. Uno dei grandi problemi che abbiamo è quello di dover prendere molte decisioni. Noi tutti i giorni prendiamo molte decisioni. Anche qui mi permetto ancora di interpellarvi. Quante decisioni, secondo voi, prende una persona adulta mediamente al giorno da quando si sveglia a quando va a letto? Vi do ancora una volta tre opzioni. Fra 50 e 200. Fra 200 e 1000 o oltre 1000. Quindi chi ritiene che noi prendiamo mediamente fra 50 e 200 decisioni al giorno? Alzi la mano. Nessuno. Chi pensa che invece ne prendiamo fra 200 e 1000? Tutto sommato ancora pochi. E chi invece pensa che ne prendiamo più di 1000 tutti i giorni? La grande maggior parte, quindi vedo che c'è un buon numero di persone stressate come me. La verità è che ne prendiamo 35.000 mediamente. Quindi ne prendiamo veramente tante. Sono tutte le decisioni che prendiamo quando decidiamo cosa indossare, cosa mangiare, come muoverci, come raggiungere posto di lavoro, se comprare una casa, se comprare un'automobile. Un numero incredibile. Una ogni due secondi se escludiamo il tempo in cui dormiamo. Questa tesi, questo dato, fu pubblicato da Barbara Sahakian e Giannicola Buzzetta nel 2013 su un testo che si chiamava Bad Moves, che tra l'altro forse non a caso era sull'utilizzo delle droghe leggere per migliorare le capacità cognitive. E quindi capite che la nostra mente è veramente oberata e deve fare tanto. Oltretutto, ultima piccola nota matematica, esistono dei problemi che si chiamano problemi NP, su cui non vi tedio, scoperti da Stephen Cook nel 1971, che hanno una caratteristica subdola. Sono problemi a cui io posso pensare 5 minuti per trovare una soluzione, posso pensare un'ora, posso pensare un giorno, ma non è detto che trovi una soluzione migliore. Sono talmente complessi che la cosa migliore da fare è prendere una soluzione veloce e usare quella. E per noi, come umani, quando siamo confrontati con questi problemi, spesso è critico, ci cervelliamo a pensare per ora a una soluzione migliore senza magari riuscire a trovarla, cosa molto frustrante per il vero. E di questi problemi ce ne sono tanti. Il banale problema che noi abbiamo tutte le mattine di stabilire l'ordine in cui fare tutte le cose che dobbiamo fare in quel determinato giorno è un problema NP completo. Quindi noi abbiamo due possibilità, o pensiamo per 4 ore come organizzare la giornata e poi non abbiamo più il tempo di fare le cose, o partiamo e iniziamo a farle. La seconda teoria, in realtà, pratica, è quella tipicamente che adottiamo, perché il problema è complesso. Un altro problema tipico è quello del commesso viaggiatore. Mi devo muovere, toccare un insieme di punti per fare un viaggio complesso, come mi muovo, come organizzo il viaggio. Anche qui possiamo passare ora a pianificare il viaggio, possiamo partire e cominciare a toccare le diverse tappe. Ad esempio, se pensiamo alle persone che hanno responsabilità decisionali, esiste uno studio recente, fatto da McKinsey qualche anno fa, che dice che mediamente sul posto di lavoro un manager prende 70 decisioni significative. Dedica il 37% del suo tempo a prendere decisioni, quindi 3-4 ore al giorno, e il 58% di questo tempo è speso in modo inefficace. Quindi devo dire che ha passato almeno due ore al giorno, inutilmente, a ragionare su cose, e poi non se ne è fatto nulla di quei ragionamenti. E allora il tema è, ma noi, se sapremo usare in modo intelligente l'intelligenza artificiale, quanto tempo possiamo veramente guadagnare? Perché noi, anche solo con l'IA debole, possiamo affrontare molti problemi nella nostra vita di tutti i giorni, e avere un supporto che ci permette di avere informazioni più precise, ma soprattutto di stressare meno la nostra mente con attività magari anche usuranti, e di guadagnare tempo. Nessuno ha ancora stimato veramente quanto tempo possiamo guadagnare. Sappiamo, è uno studio dell'Università di Londra, che mediamente una persona spende almeno due ore e mezzo al giorno a prendere decisioni. Se noi riuscissimo a usare anche solo la metà di questo tempo, a guadagnarlo, guadagneremo più di un'ora al giorno, che vuol dire che guadagneremo un mese all'anno, che vuol dire che guadagneremo diversi anni di vita. E allora vedete che l'IA, se sapremo usarla bene, in realtà è come se fosse una leva elettronica, ci permette di fare meno fatica mentale per affrontare grandi sforzi, e ci permetterà al tempo stesso di elevare la nostra mente a compiti più nobili e più gratificanti. Per questo la mia ultima riflessione è, possiamo vedere l'IA come una leva per la mente. Ma ci dobbiamo porre una domanda per il futuro. Noi tutto questo tempo che guadagneremo, come singole persone o come collettività, come lo potremo e dovremo usare in modo umanamente intelligente. Grazie per l'attenzione.