 E se vi dicessi che iniziare un video dicendo semplicemente E se vi dicessi può aumentare esponenzialmente l'attenzione di chi vi ascolta? E che un blocco di Lego come questo può cambiare completamente le vostre prospettive dell'economia? È quello che ho imparato poco più di un anno fa, appena sono entrata nel mondo della divulgazione sui social. Sì, perché parlare di qualcosa su un palco come questo o su un giornale o in tv è molto diverso da farlo sui social. Un esempio è proprio il gancio, quindi un elemento che serve per attirare l'attenzione E far fermare una persona che sta scrollando tra migliaia di post. Ora vi voglio parlare di come entrare nel mondo della divulgazione ha cambiato la mia prospettiva E di come sono sicura potrà cambiare anche la vostra. Poco più di un anno fa ero il mio secondo anno di università ed ero un bivio. Ero indecisa se cambiare facoltà e abbandonare gli studi economici oppure continuarli. E lo scarso interesse che stavano scaturendo in me gli insegnamenti tradizionali Mi spingeva sempre di più verso la rinuncia agli studi. Fino a che un giorno, parlando con un compagno, ho capito che l'economia non erano solo grafici, dati astratti e calcoli Ma che era qualcosa che effettivamente aveva un impatto sulla mia vita di tutti i giorni. L'economia è ovunque. Il concetto dei trade-off si applica ogni volta che dobbiamo decidere se andare a mangiare il sushi o la pizza. Il concetto di allocazione di risorse scarse si applica ogni volta che facciamo la spesa la domenica mattina o che dividiamo in fette una torta. E a più alti livelli, il concetto di crescita economica, debito pubblico e inflazione è qualcosa che ha un impatto concreto sul nostro presente e sul nostro futuro. Tommaso, il compagno con cui parlavo, mi ha introdotto al mondo di pillole di economia una realtà che da anni fa proprio questo applica i concetti tecnici economici alla realtà di tutti i giorni. Davide, il nostro fondatore, ha avuto l'intuizione non solo di cogliere l'enorme richiesta di informazione economica che c'è nel nostro paese, ma anche di capire il mezzo perfetto con cui farlo, i social media e nel 2018 non era per niente scontato. I dati al giorno d'oggi ci dicono che una persona su due si informa unicamente o almeno principalmente attraverso i social. E vi dirò di più, lì vedete un orologio, perché un altro dato è il fatto che ogni persona passi però in media 30 secondi su ogni post che vede, un tempo brevissimo. Quindi come si fa a comunicare qualcosa di complesso a delle persone che ci dedicano così poca della loro attenzione? Non si può. E infatti bisogna convincere le persone che ci guardano a soffermarsi un pochino di più. La nostra innovazione non sta né nei mezzi né in quello che raccontiamo, ma in una più grande rivoluzione della divulgazione che è in atto da anni e di cui sono fiera di essere un'interprete diretta. Il racconto di cose complesse con qualcosa di quotidiano. La divulgazione infatti al giorno d'oggi richiede sempre più immediatezza, tempestività e chiarezza, ma richiede anche di non cadere nella trappola più grande sui social, la disinformazione. Oggi non voglio parlarvi tanto di economia, ma più di come soddisfare la sete di conoscenza di persone che hanno bisogno di riferimenti chiari e precisi in un mondo sempre più settoriale e specializzato, in poche parole complesso. Se infatti 50 o 100 anni fa si sapeva di tutto un po', al giorno d'oggi la conoscenza che abbiamo su un singolo argomento si è talmente ampliata che spesso servono anni di studi per comprenderlo appieno. Questo è molto positivo se ci pensate, però dall'altra parte fa perdere un po' il focus sul quadro generale. Così abbiamo medici che non sanno nulla di economia, politici che non sanno nulla di energia e scienziati che non sanno nulla di politica. Noi non abbiamo certo la presunzione di colmare anni di studio con un video di 90 secondi o un post da poche slide, però abbiamo l'obiettivo di allargare le conoscenze multidisciplinari dando delle coordinate chiare e precise, anche non analizzando in tutte le sfaccettature un determinato problema. Ma come facciamo a fare questo, a comunicare quello che vogliamo raccontare in modo sempre chiaro e mai banale? Beh, una prima cosa è il gancio, ve ne parlavo anche prima. Quindi trovare un elemento che attiri l'attenzione, questo può essere una frase come «E se ti dicessi?» o un oggetto di scena. E qui torna proprio il nostro blocco di Lego. Il blocco di Lego è colorato, è familiare, ci giocavamo tutti da piccoli, in poche parole attira l'attenzione. Se usato bene, può raccontare una storia. Vi faccio un esempio. Questa parte verde è la dimensione del debito pubblico quando è nato mio padre, 28% del PIL. Unita a questa parte gialla, rappresenta la dimensione del debito pubblico quando sono nata io, 106% del PIL. E tutto questo blocco insieme rappresenta la dimensione del debito pubblico ad oggi, 144% del PIL. Vi ho appena illustrato un grafico su uno dei temi più importanti del nostro paese e l'ho fatto con un gioco per bambini. Non che gli spettatori sui social siano dei bambini, ma sicuramente un riferimento di questo genere arriva molto più immediato rispetto a un nudo grafico, che sia chiaro, è perfetto per rappresentare dei dati, ma può risultare un po' freddo per trasmettere il cuore del problema. Vi posso fare anche altri esempi per dimostrarvi quanto è importante visualizzare i dati. Ad esempio, sapete qual è il primo premio della lotteria? 5 milioni di euro. E sapete quanto equivale questa rispetto al patrimonio di uno degli uomini più ricchi del mondo, Elon Musk? Beh, 5 milioni di euro, penso siamo tutti d'accordo, è una cifra enorme, quindi farebbero comodo a tutti, ok. Però se lo mettiamo a comparazione con il patrimonio di Elon Musk, è solo lo 0,002% del suo patrimonio. Una scala di grandezza è decisamente differente da quella che forse pensavate. Ecco, immaginatevi questo dato visualizzato. Io non posso farvelo vedere perché non ho abbastanza blocchi di Lego, me ne servirebbero migliaia, però posso farvi vedere questo. Una famosissima foto di Bill Gates seduto su un blocco di fogli, che rappresenta la quantità di fogli necessaria per contenere tutte le informazioni contenute in un CD-ROM. E ancora, sapete quanto dovrebbe lavorare un lavoratore medio in Italia per raggiungere il patrimonio del più ricco uomo d'Italia? 1,8 milioni di anni. Che comunque è molto tempo, sono circa nove volte da qui all'anno zero, però se lo visualizziamo, appunto, lo visualizziamo su una linea del tempo, è esattamente il tempo che ci separa dall'homo erectus. Ecco, visualizzare i dati, compararli, applicarli alla realtà, è un concetto fondamentale per il mio lavoro. E anche però nella vita di tutti i giorni. Così come un altro concetto che ho imparato in quest'ultimo anno, se vuoi essere capito, fai di tutto per farti capire. E così che sia un'era geologica, un blocco di fogli, un blocco di Lego, qualsiasi cosa semplice può raccontare qualcosa di complesso. E così ogni complessità può essere scomposta nella sua forma più elementare tramite il linguaggio e l'immedesimazione. Spero che anche voi, come me, da stasera, vedrete di più il potenziale nelle cose semplici. Grazie.