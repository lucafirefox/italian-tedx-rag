 Quanti di voi usano il telefono quando sono in bagno? Tirate su le mani! Ok, moltissime mani. E quanti di voi accetterebbero la sfida di disinstallare Instagram e TikTok per 30 giorni di fila? Ok, più umani di quante mi aspettassi. E lo dico perché il mio obiettivo oggi sarà di convincervi a farlo. Ma per farlo devo raccontarvi di come vivevo fino a qualche anno fa, quando avevo la vostra età e andavo alle superiori. Ogni giorno quando tornavo a casa da scuola mi mettevo a studiare. E mi annoiavo paurosamente. E quindi secondo voi, quando mi annoiavo mentre studiavo, cosa facevo? Scrollavo un po' sui social network, giusto? Prendevo il telefono, scrollavo un po' e potevano passare 10, 15, 20, 30 minuti, alle volte anche più di un'ora, prima che mi accorgessi che ero lì per studiare. E allora quando me ne accorgevo, prendevo di nuovo il libro, studiavo per altri 10 minuti e poi riprendevo il telefono e scrollavo ancora un po' sui social. Penso che non debba dirvi che questo non era il metodo di studio in assoluto più efficace sulla faccia del pianeta. Ma oggi io non sono qui per parlarvi di studio, verifiche, interrogazioni o cose simili. Oggi sono qui per parlarvi di una cosa che ci stiamo lentamente facendo rubare dai social network. La capacità di concentrarsi. Mi scuso in anticipo con i professori se non sto per dare un ottimo esempio, ma io quando ero agli superiori non è che fossi particolarmente interessato alle lezioni, anzi raramente le ascoltavo. Passavo piuttosto le lezioni a immaginarmi il mio futuro, a quello che avrei fatto, alla vita che avrei vissuto. Mi immaginavo già come una persona di successo che faceva un sacco di soldi, che viaggiava per il mondo e che in generale si godeva la vita. Ma ad un certo punto, mentre mi immaginavo la vita dei miei sogni, mi sono reso conto di una cosa fondamentale. Se non riesci a concentrarti, non otterrai niente nella tua vita. Voglio che pensiate ai vostri sogni, alle vostre ambizioni, al vostro futuro. Che voi vogliate semplicemente avere il vostro lavoro ben pagato e comodo, o che voi vogliate diventare degli atleti di fama mondiali, degli artisti rivoluzionari o degli imprenditori che cambieranno il mondo, qualunque cosa vogliate, non la otterrete mai se non riuscite a concentrarvi. Se non riuscite a concentrarvi su quello che sta lì davanti a voi, quando vi sedete su un banco di scuola o davanti alla scrivania di casa vostra, siete destinati a vivere una vita di cui non sarete padroni. E i social network stanno contribuendo a tutto questo. Come? In tre semplici modi. Modo uno. I social vi rubano e riducono la vostra soglia dell'attenzione. E devo chiedervi di fare una cosa. Ricordatevi l'ultima volta che siete stati al ristorante. Ok? Pensateci bene. Immaginatevi la scena. Cercate di ricordarvi com'era quel ristorante. E provate a ricordare anche un'altra cosa. C'erano delle persone incollate allo schermo del loro telefono? Ottimo. Perché ogni singola volta che io entro in un ristorante vedo almeno due o tre tavoli di persone, giovani o vecchie che siano, incollate agli schermi dei loro telefoni. E sono super riconoscibili. Solitamente sono piegate in avanti con la gobba che guardano giù verso il loro telefono. E io questa, anzi, noi tutti potremmo chiamarla modalità zombie. Ok? E a partire da oggi, da adesso, vi chiedo di fare una cosa. Guardate quante persone piegate in avanti con la gobba che guardano giù verso il loro telefono ci sono intorno a voi. E se non le vedete, gli zombie siete voi. Ma come mai succede tutto questo? Perché ci stiamo tutti trasformando in degli zombie? Perché i social network ci bombardano il cervello di luci, suoni e colori. Ed è normalissimo che poi, quando provate a mettervi davanti a un libro di filosofia o di letteratura del 1500, vi sembrerà estremamente più noioso. E questo non vale solo per lo studio, eh? Questo vale anche per tutti gli altri aspetti della vostra vita. Niente potrà reggere il confronto con le luci, i suoni e i colori dei social network. Nemmeno camminare per la strada, allenarvi o parlare con i vostri amici. Secondo modo in cui i social vi rubano l'attenzione. Promuovono degli standard impossibili. E vi ricordate quel ragazzo che sognava di vivere alla grande, viaggiare a un casino, fare un sacco di soldi? Bene. A 21 anni stavo già vivendo quel sogno. Il mio canale YouTube contava oltre mezzo milione di iscritti. Guadagnavo 10.000 euro al mese e viaggiavo un casino. Ero stato a Dubai, Amsterdam, Barcellona, Valencia e molte altre città. Eppure, ogni singola volta che aprivo Instagram e scrollavo un po', mi sentivo come se non fosse abbastanza. Guardavo le vite più perfette degli altri, le esperienze incredibili, i fisici più grossi e tonici delle altre persone e mi sentivo come se non fosse abbastanza ogni volta che scrollavo sui social. Ma come mai? Questo perché le persone sui social network mostrano l'1% della loro vita, che in più viene modificato da filtri, luci e colori per sembrare ancora più bello. Oppure le persone ostentano molto più di quello che hanno per impressionare chi li segue. E io ero il primo a fare questa cosa. Ogni volta che succedeva qualcosa di figo nella mia vita, lo postavo, lo flexavo agli occhi degli altri. Facevo un viaggio figo, storie su Instagram. Facevo un'avventura incredibile, video su YouTube. Raggiungevo un traguardo che mi ero prefissato, post su Instagram per far capire a tutti quanto ero bravo. Eppure, ogni singola volta che mi ritrovavo sul divano di casa mia, mezzo depresso, triste, senza motivazione, a ingozzarmi di gocciole e latte caldo. E vi assicuro che è successo molte volte. Quei momenti lì non li ha mai visti nessuno. I social promuovono degli standard impossibili perché quello che vedete online, e ve lo assicuro, non corrisponde alla realtà. Ok? E la cosa che mi fa più sorridere è che il consiglio più classico in questo caso è questo. Usa i social con moderazione. E tra poco ci ritorneremo. Ok? I social network promuovono degli standard impossibili. Mettetevelo in testa. Ok? Passiamo al punto 3. Terzo modo in cui i social vi rubano l'attenzione. Hanno un impatto negativo sul vostro stile di vita. E qua un'altra domanda per voi. Ok? Quanti di voi sono mai andati a dormire più tardi del solito per via dei social network? Tirate sulla mano. Ok. Abbastanza persone. Perché a me succedeva di continuo questa cosa. Ogni giorno mi ripetevo Marco, oggi a dormire al massimo alle 10 e mezza per poi trovarmi puntualmente a scrollare su TikTok fino alle 2 o alle 3 di mattina. Vi è mai successo? No. Ok? A me è successo molte volte e ogni volta che succedeva mi sentivo uno schifo. E vi sembrerà strano, persino assurdo che soltanto scrollando su TikTok o su qualunque altro social network possiate mettere in moto un meccanismo così tanto potente. Ma questo è esattamente quello che succede nel vostro cervello e nella vostra vita ogni giorno. I social network ci fanno dormire di meno. Prosciugano la nostra energia. Annientano la nostra motivazione e ci fanno persino mangiare peggio. E tutto questo è un ciclo che si alimenta da solo. Ok? Come ho detto prima la cosa che mi fa più ridere è che il consiglio più comune in questo caso è questo. Usa i social con moderazione. Guardiamoci in faccia. Non è un buon consiglio. Questo perché i social network sono fatti per tenervi incollati agli schermi. Sono fatti per creare dipendenza e sono fatti per trasformarvi in degli zombie. E voi glielo state permettendo. Ora basta con i problemi però passiamo alle soluzioni. Come potete uscire dalla vostra modalità zombie? Molto semplice. Applicando delle regole. Eccone alcune che mi hanno aiutato tantissimo e che potranno aiutare anche voi. Regola numero uno. Assolutamente no telefono nei primi 60 minuti della giornata. Ok? La prima ora del giorno è quella che ne determina la qualità e la direzione. Quindi assolutamente no social network o telefono. Regola numero due. Assolutamente no telefono 60 minuti prima di andare a dormire. E non cascate nella classica barzelletta che vi raccontate del tipo no, questa volta solo 10 minuti su TikTok. Ok? Perché non succederà. E vi ritroverete a scrollare su TikTok fino alle 2 o alle 3 di mattina. Quindi no telefono 60 minuti prima di andare a dormire. Regola numero tre. E questa potrebbe interessarvi davvero molto. No telefono vicino a voi quando studiate. Perché è praticamente impossibile riuscire a concentrarsi quando avete la fonte numero uno di distrazioni della vostra vita lì accanto a voi pronta a salvarvi al primo minimo accenno di noia. No telefono vicino a voi quando studiate. Vi ringrazierete dopo. E infine regola numero quattro. Non usate il telefono quando andate in bagno. Ok? Il mio sogno è che le persone rinizino a leggere le etichette del deodorante e dello shampoo quando sono seduti sul bc. Ok? E arrivati a questo punto vi rilancio la sfida dell'inizio. Quanti di voi accetterebbero di disinstallare Instagram e TikTok per 30 giorni di fila? Tirate su le mani. Perché vi assicuro che se lo farete la vostra vita cambierà in meglio. E se la vostra vita non cambierà in meglio sarete liberissimi di reinstallarli alla fine dei 30 giorni. Ma per esperienza personale vi assicuro che non accadrà. Provare per credere. Grazie. Grazie.