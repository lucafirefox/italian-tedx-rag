 The Frogman, The Ironman, The Superman, tranquilli, nessun mantello speciale o superpoteri, solo una condivisione di un'avventura che nasce parecchia anni fa e che mi vede protagonista ogni anno nel ripercorrere le strade vicino ai laghi di Revine, in provincia di Treviso, armato di un semplice secchio. Il mio compito? Quello di salvare le rane prima che vengano schiacciate dalle automobili. Già, perché sono un volontario ranista ed ogni anno, verso la fine dell'inverno e gli inizi della primavera, vi è uno dei più bei spettacoli migratori che il nostro territorio possa offrire. La migrazione delle rane che scendono a valle a deporre le uova fecondate nei laghi. Siamo una trentina di volontari che si alternano nel trasferire queste ranocchi da una creggiata all'altra per salvarle da sicura morte. Sì, perché in realtà proprio in mezzo al loro percorso c'è una strada molto trafficata. E come lo facciamo? Con dei secchi, vestiti con impermeabili giubbotti, perché spesso lo facciamo sotto la pioggia battente, stivali, una torcia, perché loro, le rane, si muovono verso l'imbrunire alla sera ad una temperatura di 8-10 gradi. Raccogliamo una ad una le ranocchie e le portiamo in salvo, facendo anche noi però attenzione a non farci investire dalle automobili che sfrecciano velocissime. Ma quando le raccogliamo, forse qualcuno può pensare che le rane siano viscide, scivolose. Quando le prendi in mano, hanno una pelle che sembra quella di un neonato. e sotto la pelle c'è un cuoricino che batte fortissimo. È un vero esempio il salvataggio. Qualsiasi sia la natura del salvataggio. Riposte a terra, le ranocchie felici ritornano a saltare, veloci, una corsa per arrivare a deporre le uova nei laghi. salviamo dalle 15.000 alle 18.000 rane all'anno. E se pensiamo che una rana da sola può mangiare dalle 25.000 alle 50.000 uova di zanzare all'anno, pensate che equilibratore ambientale è questo animale. E soprattutto che insetticida naturale è questo anfibio. Ma questo è solo il preludio a una passione più grande. Questa che vedete è una ranocchia immortalata dall'arte. sì, perché in realtà io non sono un attivista, sono un artista e dal 1995 il mio compito è quello di riabilitare l'immagine di questi poveri animali dando nuova vita. Ma perché qualcuno si potrebbe chiedere la rana? Perché questo piccolo anfibio che ha un patrimonio genetico di più di 200 milioni di anni è un vero esempio di resilienza, di adattabilità e soprattutto di speranza. Pensiamo che storie potrebbe raccontare questo piccolo animale che ha attraversato intere aeree geologiche e che ha superato sfide che noi possiamo nemmeno immaginare un vero esempio di heritage, di eredità. Prima vi ho accennato alla corsa delle rane, ma c'è un'altra corsa che le vede protagoniste. Siamo in Francia, in Normandia, in un piccolo paese della costa normanna. In un particolare giorno dell'anno le rane usavano gareggiare tra di loro per, come obiettivo, raggiungere la cima della costa. Quel giorno partirono tutte, con gran ritmo, fiere, di portare il numero sul petto. E saltellando, saltellando, saltellando, fecero parecchi chilometri. cominciarono un po' la salita e qualche ranetta cominciò a fermarsi. Chi non gli veniva il fiato? Chi aveva male la zampetta? E il pubblico cominciava a rumoreggiare. Povere rane, povere rane, non ce la faranno mai, non ce la faranno mai. E così le rane che passavano si fermarono sentendo queste voci. e il pubblico. Povere rane, povere rane, non ce la faranno mai ad arrivare fin su in cima, alla cima. Le altre rane, sentendo la voce degli altri, dell'altro pubblico, vedendo le rane che si erano fermate col morale a terra, si fermarono tutte. Ad eccezione però di una piccola rana che, saltellando, saltellando, imperterrita, arrivò fino in cima alla montagna. Tutti stupiti si domandarono, ma come avrà fatto questa piccola rana ad arrivare fin su in cima da sola? Avrà usato qualche stratagemma? il medico sportivo chiamato a verificare che fosse tutto regolare, verificò che non ci fosse stata assunzione di sostanze strane o del... si può dire? Tutto regolare. Trascurò però un piccolo particolare. quella rana era sorda. Come abbiamo capito questa non è una semplice storia, anzi è un vero inno alla resilienza, un canto di vittoria contro le avversità, perché non è importante quanto dura e lunga sia la gara. L'importante è esserci, ma soprattutto andare fino in fondo con le proprie idee. Questo è un altro mio animale, cosiddetto il riso. Si usa dire, sei come una gallina, indicando magari una persona un po' pettegola e a volte anche poco intelligente, non è vero? Beh, nel 2011 la Chicken Band ed io abbiamo fatto una divertentissima performance installativa al Festival Internazionale del Cinema di Venezia. In dieci, tutti vestiti di nero e con una fascia rossa sulla testa, siamo arrivati in prossimità del red carpet e, prima che i celerini in tenuta anti-sommossa ci prelevassero, per portarci poi in questura per una manifestazione non autorizzata, siamo riusciti a posizionare una trentina di galline come queste su red carpet, simbolo e denuncia del maltrattamento e gli allevamenti intensivi di questi poveri animali. Era il 2011. Il titolo della performance era ironicamente The Star. Ma le vere star che invece sfilavano sul red carpet, a cortisi della performance, si fermarono tutte, colpite da questa rivendicazione, al punto tale che una famosa cantante americana ne ha voluta una in ricordo per sé. Ripensando quindi alle rane, alle galline, ma ad altri altri miei animali risi come gli asini, come le capre, come i maiali e molti altri, che sono spesso poco considerati con l'arte, hanno la possibilità di avere una nuova dignità, una nuova voce. Quello che dobbiamo capire quindi, che l'importante, è guardare un attimino un po' in là, guardare un po' oltre, perché è la biodiversità che è la nostra vera grande ricchezza. Sappiamo che se la conserveremo avremo un'eredità da raccontare. Si sa, noi non ereditiamo la terra dai nostri antenati, la prendiamo in prestito dai nostri figli. L'eredità non è qualcosa che si lascia per le persone, è qualcosa che si lascia in loro. Gandhi diceva, la grandezza di un popolo e il suo progresso morale possono essere giudicati dal modo in cui tratta gli animali. E io amo spesso dire, è meraviglioso pensare che ogni organismo vivente dipende da un altro organismo vivente per poter sopravvivere. E con ciò? Qual è il ruolo quindi di un artista e dell'arte? Svegliare le coscienze, perché è vero che l'arte e l'artista ha il compito di provocare, di sorprendere e a volte anche di sconvolgere, ma deve avere il compito di scuotere le coscienze. E per che cosa? Per ispirare cambiamenti, per educare o semplicemente per sensibilizzare sui temi del presente. L'arte quindi è il più potente testimone della nostra eredità. È un eco che parla nel silenzio dei secoli. È un ponte tra ciò che era, ciò che è e ciò che sarà. Vi auguro quindi di essere anche voi testimoni attenti del presente e di correre in perterriti la vostra parte di staffetta alias vita come rane sorde per un futuro che ognuno di voi si merita. Un attimo, dimenticato una cosa. Preferite un uovo oggi o la gallina domani? Ripensando a quello che abbiamo un po' condiviso, direi una gallina oggi, anche perché oggi vorrei passare il testimone come fa un po' la sposa con il bouquet all'indietro. Siete pronti? Attenzione, perché chi la prenderà sarà il testimone attento di questi animali irrisi. Ok? Vado? 3, 2, 1, pronti? Congratulazioni! Lei ha un compito importante adesso, in bocca al lupo. Grazie!