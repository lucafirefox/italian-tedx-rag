 Salve a tutti, io sono Alessandra Merico e faccio l'attrice e l'autrice. Però devo dire che da qualche anno ho anche iniziato a fare un lavoro vero, la comica. Diciamo che vivere di questo mestiere non è semplice perché ti devi abituare a procacciarti il lavoro, tipo leone nella savana. Io sono così abituata a procacciarmi tutto che penso di essere stata l'unica a non essere stata chiamata, ma ho chiamato io per fare il TEDx. Sì, volevo fare questa esperienza. Io sono sempre stata al volante del mio sogno e questa cosa che tutto potesse dipendere sempre da me mi ha sempre fatto sentire serena, così continuo, con questa tigna e determinazione a provare a fare questo mestiere. Io non lo so, vi sarà capitato di sentire le interviste di qualche attrice famosa. Alle volte le risposte sono veramente sorprendenti, tipo l'intervistatore fa, ma tu hai sempre voluto fare l'attrice? Io? No. Allora io stavo al supermercato a fare la spesa. Poi ero lì, no? Che stavo cercando il latte di soia, a una certa mi sento uno che mi prende il braccio, mi giro, ma non era sorrentino. Oh, ha insistito così tanto per farmi fare un film che alla fine ho deciso di farlo, ma io volevo fare l'ombrellaia. Oppure non lo so, la cosa, vabbè, più frequente. Ho solo accompagnato un'amica a fare un provino e poi il regista mi ha visto e ha preso me per fare la protagonista per 13 stagioni, che a me mi verrebbe da chiedere, e adesso in che rapporto stai con questa tua amica, no? Cioè, così, nessuno la fa questa domanda. Ecco, io a me queste fortune non mi sono mai successe e neanche alle mie amiche noi ci siamo sempre fatte un gran mazzo, forse perché non andiamo nello stesso supermercato di Sorrentino, non lo so. E anche la competizione, devo dire che non manca nel nostro mestiere. Io sono così abituata a stare sempre sul pezzo, sempre sulla cresta dell'onda, sempre performante, sempre pronta a performare, che ormai lo faccio pure a casa. Cioè, io performo anche a casa. Per esempio, no? Quando arrivano le feste, che arrivano i nipoti, i cugini, con prole annessa, io mi sento subito minacciata. Ma non dai genitori, che hanno 10 anni in meno di me e già due figli, poracci, no? Ma da quei piccoli mostriciattoli, perché l'attenzione, fum, si focalizza subito su di loro. Che ne so, a Natale arrivano loro. Umbertino, 5 anni, da grande vuole fare il gamer. Che voi fate? Il gamer. A zappare, Umbertino, vai a zappare. Oppure Giulietta, 4 anni, vestita da mercoledì, con le trecce di mercoledì, erghigno di mercoledì, arriva lì e canta la canzone di chi? De mercoledì. E mia madre è brava, Giulietta, la sa tutta la canzoncina, ma che sa? Ma che cazzo ha detto? E dai, mamma, un po' di onestà intellettuale, eh? E poi arriva lui, Davidino, il saputello, 6 anni e tanta voglia di venire bullizzato ai medie. Appena entra mia madre, usce, Davidino, fa la prima elementare, vieni, ora ha imparato tutta la poesia del Natale, ce la fa sentire tutta, vieni, Davidino, sali sulla sedia, vieni, facci tutta la poesia del Natale. Che dici? Mamma, che sali sulla sedia, fa la poesia del Natale? Sulla sedia pensavo di salirci io. Ho preparato un monologo per oggi, tratto dalle Eumenidi. Sì, vabbè, te lo fai dopo il monologo, eh? Dai, Davidino, sali sulla sedia, sali sotto, ho detto di no, lo faccio io, io ho preparato un monologo importante, le Eumenidi, lui che fa? La poesia del granchio Piero. No, mamma, la poesia del granchio Piero non gliela faccio fare, te lo dico, te lo fai dopo il monologo, dai, Davidino, sali sulla sedia. Guarda che il mio monologo l'ha scritto Eschilo, il suo che l'ha scritto, la maestra Piero, la maestra Piero, il granchio Piero, dai, che bello, sali, mamma, guarda che io ho fatto l'accademia di teatro, lui non ha fatto, non sa dire neanche la R. Sì, ho capito, ma Davidino c'ha sei anni, c'ha già la fidanzatina, te portami una a casa, ti faccio fare anche mede a sdraiata sul tavolo. Alle volte si perde, alle volte si perde. Comunque io sono sempre stata convinta che volere fosse potere, no? Anche questo mio ragionamento accompagnato dalle nuove scoperte scientifiche promosse da fonti autorevoli, ovvero le influencer, che ci vogliono tutti adepti alla legge dell'attrazione. Se tu vuoi quella cosa, se quella cosa la vuoi veramente, perché di solito sono di Milano nell'immaginario collettivo, quindi tu visualizza quella cosa e sarà quella cosa a venire da te. Tu vuoi far ridere? Pensati comica. Allora io ci ho provato, però non è servito, nel senso ci ho provato, ho detto no, vabbè, ho pensato, ma non è successo niente. Allora, all'inizio io pensavo che la mia ironia fosse quella del mio pubblico, ho detto vabbè, io già faccio l'attrice, poi quando vado al pub con gli amici, sono una simpatica, racconta gli aneddoti, che sarà mai? Basta trasportare la mia simpatia dal pub sul palco, soltanto che io non avevo fatto i conti col fatto che io e i miei amici me li ero scelti, cioè noi avevamo già passioni condivise, esperienze condivise, linguaggio condiviso, cioè il pubblico non è che te lo vuoi scegliere, quello che trovi trovi e di solito non è che, a parte questo, pubblico del TED, mi hanno detto che è il migliore di tutti, pubblico colto, che il pubblico colto poi si sa, no? Ride. E comunque quando ho iniziato a scrivere i pezzi comici io avevo proprio un'ansia, perché io non volevo solo far ridere, io volevo far vedere subito che ero anche una persona intelligente, così. E questo probabilmente nasce da un pregiudizio abbastanza condiviso, che la comicità rivesti un ruolo minore in termini di forma espressiva rispetto a un testo drammatico. Allora voi fateci caso, se andate a vedere uno spettacolo di un'attrice comica, per un'ora e mezza vi farà ridere, a una certa arriva il finale e te ne accorgi, perché inizia quei tre minuti di contraltare drammatico che non servono a niente, tipo tira fuori, che ne so, il personaggetto di Shakespeare, la poesia, l'aforisma, le cose, per far vedere che lei t'ha fatto ride, ma se volesse, cioè se volesse lei, che è una cosa assurda, cioè come se la comicità non fosse un 100%, ma solo il 50% della medaglia. Cioè se io ho da vedere Fedra, non è che l'attrice alla fine sente l'urgenza di sparare due cazzate per far vedere che sta anche far ride, no? Invece noi ce l'abbiamo, questa cosa, ce l'abbiamo. Comunque io la prima volta appunto che andavo a provare i pezzi, andavo con tutto sto retaggio del teatro, del teatro, quindi io immaginate la situazione, arrivavo lì con una faccia che diceva tutto, diceva io ho studiato dieci anni di accademia e quindi se non ridete è un problema vostro. Invece non era un problema del pubblico, era un problema mio perché ero io che volevo far ridere ma risultare pure colta. E questo secondo me nasceva da una mia visione della comicità un po' come se io non volessi apparire volgare, perché alle volte, fateci caso, la comicità coincide con il massimo del trash. Che ne so, io mi metto qui e inizio a fare commenti sulla vita sessuale di qualcuno a caso del pubblico. Paura, eh? Vabbè, questa cosa probabilmente farebbe ridere, no? Forse farebbe ridere se parlassi da vita sessuale? Dai, sì, farebbe ridere. Vabbè, non ne parliamo, tanto io so a FanTed, mica uno spettacolo comico, non ne parlo. Oppure che ne so, se parlassi una lista pro e contro di avere un toy boy, presa ovviamente da ricerche scientifiche, fonti attendibili, i diari di mia zia dove il divorzio. Ecco, se io parlassi di queste cose probabilmente farebbe ridere, ma non lo posso fare, non lo posso fare perché, e qui si capirà tutto, perché mica hai fatto il liceo classico per niente. Questa è la frase che mi dice mia madre tutte le volte che mi viene a vedere. Tant'è che ormai io in quinta, c'è proprio la sua voce, che mi dice, beh, stasera che cosa vogliamo fare? Mica vorrai far ridere dicendo parolacce, parlando di sesso o peggio del traffico di Bologna dopo i nuovi limiti di velocità? E no, e tu ti devi distinguere, mica hai fatto il liceo classico per niente. Adesso te lo dico, mamma, dopo cinque anni di greco antico, o per esasperazione facevo la comica, oppure me trasferivo ad Atene. Ma vediamo come va staserata perché domani potrei sempre partire. No, non è vero, hanno detto che io non vedevo far ride oggi, cioè io posso stare serena, posso stare a fare il mio intervento e sono felice di questa cosa perché io solo all'idea che vi devo far ridere mi viene da piangere. Sì, poi appunto pubblico colto, è tostissima, adesso inventa una battuta, no? Cioè una battuta però aderente al contesto, cioè che non sia volgare però ammiccante, che faccia ridere ma che faccia anche capire che hai fatto il liceo classico, no? Che faccia ridere il bambino ma pure zia Antonio, che faccia ridere l'operaio ma pure il radical chic. Una battuta trasversale, no? Una battuta di quelle che era meglio se facevo teatro antico. Sì, cioè io adesso a pensarla non mi viene niente, c'è proprio il vuoto. Come quando ai matrimoni mi chiedono di fare il brindisi? A me mi vedono, mi puntano. Oh c'è l'attrice, oh mi guarda, vieni, vieni qui, dai facci una battuta, facci ridere, facci ridere, no davvero non me la sento, dai facci una battuta, facci ridere, ho capito? Non mi viene niente, dai facci una battuta, facci ridere, ho capito? Io ho fatto l'accademia, sono un'attrice seria e me ne vado così tipo Eleonora Duse, no? Tra l'altro i matrimoni sono il punto più basso della mia esistenza, quindi l'unico luogo in cui io bevo. Io non bevo mai, solo i matrimoni, non bevo mai perché il vino su di me ha un effetto specifico molto particolare, cioè io dopo il terzo bicchiere mi chiudo in bagno a piangere e a cantare la lontananza di Modugno. Immaginate, no? Voi state lì, un bel ricevimento, andate al bagno, c'è sto io, no, lontanazzo, come è fatto? Minimo, minimo pensate che ho scopato lo sposo. Di solito non è così, di solito. Ecco, quindi le prime volte che scrivevo questi benedetti pezzi comici, che io dicevo ma perché devo fare questa cosa? Mi mette ansia. Però poi quando andava bene, ero felice, quando andavo male, volevo morire. Dicevo ma perché non ho fatto il posto fisso? No, perché le prime volte che vai a provarli, mica li vai a provare nei teatri, li vai a provare nei pub, nei ristoranti, cioè io ho visto delle cose, io parlavo, allora quelli volevano mangiare e non gliene fregava niente di quello che io stessi dicendo. Io dicevo io ho fatto l'accademia, non me ne frega niente se voi non mi ascoltate, che bella energia, eh? Proprio serate scoppiettanti. A un certo punto ho detto basta, va bene, i ristoranti non li faccio più, ho cambiato un po' i posti. Però ho detto cosa devo fare? A un certo punto io proprio presa dalla disperazione una sera ho mollato il colpo, cioè la mia frustrazione che derivava da alcuni insuccessi l'ho fatta vedere, l'ho mostrata al pubblico, cioè io ho portato la mia disperazione sul palco. Sì, stavo facendo comicità ma finalmente mi stavo mettendo a nudo e quella disperazione era diventata una disperazione condivisa, anzi il pubblico riusciva grazie a quella disperazione a esorcizzarla. E allora ho capito, la risata io non la dovevo perseguire come fine ma solo come mezzo per far veicolare il mio messaggio. Allora io vi assicuro che riuscire a mettersi a nudo ogni volta, lasciare in camerino la maschera, la spocchia, non è sempre semplicissimo eh. Però è l'unico modo che io conosco per fare comicità ad oggi. L'incontro col pubblico, l'ascolto. Quando io adesso provo i pezzi sono felicissima delle risposte che mi dà il pubblico. Se ascolta, se attento, se disattento. Io quando vado a casa rimetto in discussione il testo, sempre. E rimettendo in discussione il testo, rimetto in discussione me. E cerco ogni volta di veicolare queste parole in maniera che arrivino, non dico a tutti, ma quantomeno ai più. Perché insomma arrivare a tutti o far ridere tutti è impossibile. È un po' come piace a tutti. Non ci è riuscito Gesù Cristo, ho dovuto abbassare anche io le mie aspettative. Ecco, la prima volta che ho mandato il testo del Ted all'organizzatore, ha detto che non andava bene perché era troppo comico. Ho detto, cazzo, ma come? Ma ci ho messo una vita a far diventare comici sti pezzi? Ma perché voglio fare divulgazione? E poi ho detto, vabbè Alessandra che fai? Ma che gli racconti a questi, no? Il pezzo era bello che è fatto, veniva da uno spettacolo di stand up, era proprio, no, funzionava. E allora raccontati questo. Raccontati il fatto che tu hai mandato il testo. Lui ti ha detto che non andava bene? E tu hai detto, ma come non va bene? Questo pezzo funziona. Cioè questo pezzo fa ridere, questo pezzo è proprio giusto per il pubblico, l'ho già testato. E poi hai detto, no, aspetta, ecco la spocchia. Cioè tu non stai a Zelig, stai a un TEDx e hai chiamato tu. Quindi basta, rimettiti in discussione, riscrivi di te, riscrivi qualcosa, cambia linguaggio. E così ho capito che la cosa che tu vuoi non puoi sempre andare e prendertela. A volte devi trovare il modo di fartela offrire. L'ascolto non si può pretendere, si deve trovare. E si trova sintonizzando le frequenze. Una battuta, affinché funzioni, serve sì che io sia in sintonia con voi. Io posso raccontarvi una storia solo se avrò conquistato la vostra fiducia e la vostra attenzione. Allora avremo allineato le frequenze e quella narrazione esisterà perché sarà una narrazione condivisa. E a quel punto il vostro ruolo sarà molto più importante del mio. Perché io una volta finito lo spettacolo torno a casa, ma le mie parole continueranno a viaggiare. Ed è per questo che chi si esibisce, chi parla in pubblico ha una grande responsabilità. Perché le parole escono da una persona sola, ma sono le orecchie di chi ascolta quelle parole che potranno far vivere quel messaggio. E più ampia sarà la mia platea, più grande sarà la mia responsabilità. E più importante sarà il ruolo di chi di quelle parole forse ne farà qualcosa. Cioè voi. Grazie. Grazie.