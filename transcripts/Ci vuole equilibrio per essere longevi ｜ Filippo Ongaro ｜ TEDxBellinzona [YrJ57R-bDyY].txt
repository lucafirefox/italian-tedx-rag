 Il 4 agosto del 1997 è morta la signora Jean Calman, uno potrebbe dire fatto poco rilevante, se non fosse che Jean Calman è morta a 122 anni e 164 giorni. E ovviamente per un medico che si interessa di longevità e invecchiamento, Jean Calman dovrebbe essere e potrebbe essere un grandissimo esempio da studiare. Peccato che Jean Calman abbia fumato fino all'ultimo giorno della sua vita, era pazza per i dolci, essendo francese del sud della Francia amava molto il vino, e però era una donna estremamente ironica. Pensate che proprio al suo 117esimo compleanno si sono radunati ovviamente un po' di giornalisti attorno a lei e salutandola ad un certo punto un giornalista le ha detto «Beh, signora, speriamo di vederci l'anno prossimo». E lei l'ha guardato e le ha detto «Beh, perché speriamo? Non ti vedo mica tanto male». E quindi è una signora molto curiosa che ci porterebbe però a dire «Bene, abbiamo risolto il problema della longevità. Se per sé l'essere umano più longevo che ci sia mai stato, almeno con documenti certi, ha fatto questa vita, abbiamo risolto il problema. Fumiamo tutti, mangiamo dolci, beviamo vino e coltiviamo una sana ironia, giusto?» Non suona tanto chiara questa cosa, no? E infatti non lo è, perché quello che succede è che le persone che provano a vivere come Jean Calman ma non hanno la genetica di Jean Calman, a 122 anni non ci arrivano e molto spesso, troppo spesso dico io, finiscono in un letto di ospedale nemmeno a 95, ma a 75, a 85. Questa è la più grande sfida, e non sono io a dirlo, sono esperti molto più qualificati di me, è la più grande sfida che la nostra società ha davanti, cioè come gestire una situazione che sta continuando a peggiorare, che si caratterizza per un'aspettativa di vita, diciamo sempre più lunga, ma che non è accoppiata a sufficienza con un'aspettativa di vita sana. Cioè il tema è, c'è qualcuno di voi che desidererebbe vivere fino a 120 anni ma ammalarsi di Alzheimer a 75? No. Quindi sta succedendo qualcosa purtroppo che nessuno di noi desidera ma che tutti noi facciamo un po' fatica a contrastare. Questi sono dei dati che riguardano l'Italia, ma più o meno sono dati condivisibili in tutta Europa, che ci mostrano molto chiaramente che una persona a 65 anni oggi ha ancora circa 23 anni di aspettativa di vita, quindi tantissimi, ok? Ma di questi 23 anni più della metà viene vissuta in condizioni di malattia. Questa è la sfida che abbiamo davanti. E la sfida nasce da un'accoppiata che io definisco un'accoppiata perdente. E voglio spiegarmi chiaramente, non ho assolutamente nulla contro la medicina moderna, ma l'accoppiare, la medicina moderna, che è sempre più efficace, e sempre più capace di curare malattie gravi con stili di vita che non solo non prevengono niente, ma in larghissima misura promuovono le malattie, viene fuori un quadro che è paradossale. Lo capiamo tutti, no? Ha senso curare sempre meglio malattie che ci colpiscono però sempre di più? E guardate, lo si vede molto chiaramente, la mortalità per tantissime delle malattie gravi che tutti noi temiamo è calata molto, ma non sono calati i nuovi casi però. Quindi le persone s'ammalano di più e vengono curate meglio. Forse bisognerebbe puntare a un'accoppiata diversa, che è una medicina potente, moderna, tecnologica, capace, ma associata a degli stili di vita che promuovono la salute e non lavorano contro la salute. E uno dice, vabbè, è ovvio, poi arriveremo verso la fine di questa breve chiacchia. Ecco, io sono abituato a parlare 15 ore di seguito, non 15 minuti, ma starò nei 15 minuti, ma alla fine di questa chiacchierata capiremo anche perché tutto questo poi non è così facile da fare. Allora, il nostro modello di longevità attuale è un modello passivo. È un modello passivo, fondato, sapete su cosa? Sul fare tante volte le corna. E non dico altro perché voglio essere educato ed elegante, ma il tema è effettivamente noi aspettiamo, speriamo che tutto vada bene, ma se guardate i dati, poche persone coltivano uno stile di vita per la propria longevità. E del resto anche qua lo capiamo tutti, prova tu andare da un ventenne e dirgli, eh ma guarda, se tu continui a comportarti così, a 85 anni potresti avere un problema. Sto qua ti guarda e dici, chi se ne frega, mancano 60 anni, no? Quindi c'è una difficoltà per tutti noi di immedesimarsi nelle conseguenze che i nostri comportamenti avranno nel tempo. Ci diciamo, eh vabbè, ma cosa vuoi che sia per un'altra sigaretta, per un'altra bottiglia di vino, per un altro dolce, ed è vero perché come singoli sgarri nessuno di questi ha mai ucciso nessuno. Il problema è quando questi diventano uno stile di vita invece che l'attività fisica, l'alimentazione corretta. Noi dovremmo cercare, al netto che non tutti piacciono i muscoli, i tatuaggi e il barbone, dovremmo cercare però un modello individuale di longevità che sia proattivo, non fatto di attesa, ma fatto di cambiamenti pratici concreti, messi in atto il prima possibile. Perché guardate, il tema della longevità non è, con tutto il rispetto, ho 54 anni anch'io, per tutto il rispetto per chi è un po' più avanti con gli anni, non è un tema degli anziani, è un tema di quei ventenni, è un tema di quei trentenni. È soprattutto su di loro che noi dobbiamo incidere, perché cambino lo stile di vita e perché abbiano abbastanza tempo nel corso della loro esistenza per coltivare uno stile di vita che li protegge. Quindi io coltivo questo concetto di invecchiare forti, perché comunque invecchieremo, e ho anche una brutta notizia, moriremo tutti. È così, bisogna mettersela via, però possiamo invecchiare più forti. E guardate, se suddividiamo la vita di una persona in quattro fasi, la fase di sviluppo, il periodo di salute più o meno ottimale dai 20 ai 40 anni, e poi anche qui una brutta notizia, già dai 40 anni un po' comincia la degenerazione, poi sfocia nella malattia, la medicina di oggi purtroppo interviene quando la malattia c'è già e finisce con l'estendere il periodo di malattia. Quello a cui tutti noi dovremmo ambire è questo, cioè prendere la persona al picco della sua salute e in maniera scientifica, non a caso, costruire dei programmi personalizzati che permettano a questa persona di mantenere la salute nel tempo. Ma sapete qual è la difficoltà? È che questa cosa spetta a noi, spetta a voi, non è che spetta a qualcuno. Cioè mentre spetta a qualcuno, un tecnico, un medico, di curarti, di gestire le tue scelte quotidiane, non ci sarà mai nessuno con te tutto il giorno a dirti no, non far questo, non far quell'altro. Quindi deve partire da noi. E i dati sono molto chiari. Questo è un grafico che rappresenta che cosa determina la salute di una persona. E come vedete dal grafico, la cura in realtà rappresenta un 10% di ciò che ci mantiene sano. È anche ovvio perché la cura rappresenta il 100% di ciò che ci fa guarire, ma non il 100% di ciò che ci mantiene sano. Il 20% è la genetica, quindi non abbiamo tante scuse. Non è vero che se tu avevi i familiari tutti sovrappeso, allora devi essere sovrappeso anche tu. Non è vero. E non dirmi che hai le ossa grosse, perché non è vero neanche quello. È che mangi troppo. Questo è il vero problema. Il 20% dall'ambiente, purtroppo sull'ambiente molto spesso non possiamo fare molto, cioè l'inquinamento, tutti i fattori ambientali che incidono negativamente sulla salute, ma il 50% è determinato dalle abitudini, dalle nostre attività intenzionali, dalle nostre scelte quotidiane. Cioè vado in palestra o vado a prendere l'aperitivo? Questo determina la salute, molto concretamente. E oggi sappiamo da un punto di vista scientifico che a forza di manipolare l'informazione che arriva alle nostre cellule mandando segnali positivi, alimentazione corretta, l'attività fisica, la gestione dello stress e della vita emotiva, l'utilizzo eventuale guidato, mirato, di nutraceutici, integratori, ce ne sono tantissimi adesso che hanno anche una valenza nei confronti del tema dell'invecchiamento, ecco a forza di mandare queste informazioni noi manipoliamo letteralmente, non bisogna spaventarsi, è una cosa assolutamente naturale, ma manipoliamo l'espressione genica. Quindi letteralmente accendiamo alcuni geni e ne spegniamo altri. Quindi possiamo accendere i geni che ci proteggono e spegnere i geni che invece rischiano di farci male. Forse qualcuno di voi ha visto anche dei documentari recenti, ma perfino nei gemelli identici, quindi in due persone che hanno esattamente lo stesso DNA, uno stile di vita opposto porta a risultati opposti. Quindi non abbiamo tante scuse. Cosa ho imparato dagli astronauti? Questo è un tema interessante, io sono arrivato a lavorare con gli astronauti molto giovane, interessato allo sport, io ho fatto medicina dello sport dopo la laurea, e ho scoperto che gli astronauti invecchiano a una velocità pazzesca. Un astronauta in orbita sei mesi invecchia l'equivalente di circa dieci anni a terra. Quindi è un invecchiamento molto accelerato, però tutti voi avete visto, ovviamente, astronauti che atterrano dopo missioni e non li avete visti dei catorci. Quindi c'è una differenza tra l'astronauta esposto all'assenza di gravità a lungo senza un programma di contromisure, e l'astronauta esposto all'assenza di gravità con un programma di contromisure. Cos'è un programma di contromisure? Alimentazione, allenamento fisico, gestione dello stress. Questi sono un po' degli effetti che sono innescati dalla vita in assenza di gravità, ma guardate, non abbiamo il tempo di andare nei dettagli, ma sono esattamente le stesse cose che succedono a noi a terra. Non è che il programma dell'invecchiamento nell'astronauta è diverso, è esattamente identico, ma è accelerato. È come se lo mettessi sotto una lente di ingrandimento e quindi lo osservi. Pensate alla perdita di massa muscolare, ci torno prima di chiudere su questo un secondo. È una cosa che avviene in tutti noi, ma avviene in un tempo talmente lungo che non ce ne accorgiamo. Nell'astronauta avviene in pochissimo tempo e quindi lo vedi e cogli anche le conseguenze metaboliche che ha la perdita di muscolo. Questo è un esempio di cosa succede sull'osso. In sei mesi c'è una perdita analoga a quella che avviene tra i 50 e i 60 anni a terra, d'accordo? Ma, miracolo dei miracoli, basta fare allenamento e tutto ciò non succede. Pensate, che scoperta. Però bisogna farlo. E nello spazio è stato molto difficile allenarsi bene per tanto tempo, fino a quando non è stato sviluppato questo strumento in cui vedete Samantha Cristoforetti, che è uno strumento che funziona con delle pompe a vuoto per generare resistenza. È chiaro che non puoi fare i pesi in assenza di peso. Quindi è stato complesso creare questo strumento, ma da quando questo strumento è utilizzato seriamente la salute degli astronauti in orbita è cambiata radicalmente. Manca una sola cosa a tutto questo bel quadro. Cosa? Ve lo dico io. Posso essere un po' diretto qui, oppure mi tagliate poi? Muovere il culo. Bravo! È tutto lì. È tutto lì. Cioè bisogna prendere veramente la consapevolezza che è una grande sfida, ma che parte proprio da questo. Alzarsi, muoversi, crederci, fare qualcosa. Alla fine, alla base di questo, c'è l'amor proprio. Ma vi voglio anche rassicurare, ci sono studi che indicano che se facciamo questo, quell'aspettativa di vita di 23 anni diventa 24,6 di vita produttiva, felice, forte, sana. Quindi alzate il sedere, datevi da fare per favore. Grazie.