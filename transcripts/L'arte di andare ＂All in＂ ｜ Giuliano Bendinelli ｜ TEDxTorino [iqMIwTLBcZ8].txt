 That's it. Vorrei partire con un piccolo sondaggio. Alzi la mano, per favore, chi di voi ha mai giocato a Tombola? Quasi tutti. Quanti di voi, invece, hanno mai comprato un Gratta e Vinci? E ora invece mi piacerebbe sapere chi di voi ha mai giocato almeno una mano di poker nella sua vita. Mi piaceva partire da questa piccola provocazione, perché specie per quelli di voi che non hanno lasciato la manina su quest'ultima domanda, la narrativa sociale del gioco che mi ha permesso di essere qui questa sera è inficiata da leggendari aneddoti che hanno contorni melodrammatici. Si è giocato alla casa, si è giocato all'azienda, ha perso le mutande. Spillare le carte fumando una sigaretta con la cenere che di tanto in tanto bruciacchia un panno verde, appena recuperato da uno sgabuzzino impolverato, è un'istantanea suggestiva per qualsiasi regista e romanziere. Ma non è così realmente che stanno le cose. Il poker ha decine di varianti, ma è solo grazie al Texas Hold'em che ha preso tutta questa popolarità. Il 19 maggio del 2003 Chris Moneymaker, ah tra parentesi Moneymaker è davvero il cognome, vinse il campionato del mondo a Las Vegas per un primo premio da 2 milioni e mezzo di dollari. Pensate che si era qualificato vincendo un satellite da appena 39 dollari, giocato così un po' distrattamente una sera dal PC della sua cameretta. Una caratteristica fondamentale del Texas Hold'em è la sua democraticità. Infatti ogni giocatore paga la stessa quota d'ingresso e riceve in dote lo stesso ammontare di chips. Sta poi all'abilità di ognuno giocarsi le proprie carte al meglio. Fermiamoci ancora un secondo. Se vi dico ponci ponci po po po, che cosa vi viene in mente? È un po' che non sentiamo questa canzoncina così accattivante, vero? Eh sì, perché sono cinque anni che lo Stato italiano ha vietato la pubblicità sul gioco. Ora, il tema è decisamente caldo e non sono qui per fare sermoni puritani, ma vorrei fosse chiaro a tutti la differenza che ci deve pur essere tra una partita di poker e una moneta che gratta vorticosamente un cartoncino. Il poker è rimasto sciaguratamente ancorato al passato. L'associazione più istintiva ha un bias cognitivo dovuto a tutte quelle immagini che ci sono state proposte e riproposte nei film. Ma la verità è che i tornei di Texas Hold'em non sono un gioco d'azzardo. Per chiarevi a meglio questo aspetto vorrei dirvi quali sono le celebrità sportive che maggiormente si sono avvicinate al poker negli ultimi anni. Ebbene sono gli scacchisti. Magnus Karsen, che non dovrebbe avere bisogno di presentazioni, ma per i pochi di voi che non dovessero conoscerlo, è il 17 volte campione del mondo di scacchi. Quindi, probabilmente l'essere umano con la maggiore conoscenza delle 64 caselle bianco e nere da quando abitiamo questo pianeta, a che cosa gioca ultimamente nel suo tempo libero? Sempre più spesso a poker. Immagino che tutti voi conosciate la parola ludopatia. Deriva dal latino ludus, che significa giuoco, e dal greco patia, pathos, che significa appunto malattia. Seguendo però i più autorevoli dizionari latini, ludus ha solo una connotazione positiva, e cioè di giuoco inteso come scherzo, svago, ironia, e mai inteso come azzardo o rischio. Tale per cui la parola ludopatia non avrebbe molto senso, e meglio sarebbe ricorrere ad aleapatia. Ultimamente, infatti, quando si vuole parlare di persone affette da problemi col gioco d'azzardo, si usa l'acronimo DGA. Tutto questo per dirvi che questa patologia va presa sicuramente sul serio, ma ci sono giochi e giochi. Va da sé che, rimanendo in tema casino, se ci sediamo a un tavolo della roulette, le probabilità saranno sempre a favore del banco. A poker, invece, si gioca sempre armi alla pari. È chiaro che una singola mano verrà influenzata dall'alea, ma alla lunga il più preparato vince. Se non si studia, sarà più facile sperare, rimanendo in tema roulette, che caschi un bel 19 rosso, ma è proprio nella possibilità di vincere senza nessuno sforzo mentale che risiede il pericolo di cadere nel vortice della ludopatia. Il poker deve molto del suo successo anche all'online. Giocando decine di tavoli in contemporanea ogni giorno, migliaia di tornei all'anno, si riduce drasticamente la possibilità che degli incroci sfavorevoli possano incidere sul risultato finale. In gergo, diciamo ridurre la varianza. In italiano si traduce con chi fa meno errori vince. Ho sempre saputo che il Texas Hold'em fosse un gioco di abilità, strategia, tenacia e pazienza. Chiaro, fisicamente non serve essere Jacobs, ma vi posso assicurare che la competizione ai più alti livelli ricalca in tutto e per tutto quello di un qualsiasi altro grande evento sportivo. Un'altra dote, oltre a quelle appena citate, che per me è stata senza ombre di dubbio fondamentale, è la resilienza, che tornando alle definizioni da vocabolario, sta per capacità di un materiale di assorbire urti senza rompersi. E ne ho prese di botte questi anni. E come? Perché, come detto nel singolo evento, la componente elettoria c'è e si fa sentire. Nella mia carriera ho avuto la fortuna e la bravura di alzare al cielo davvero tanti trofei. Non starò qui a tediarvi con la lista della spesa, ma non posso non nominare la vittoria del campionato del mondo nel 2015 a Malta con la nazionale italiana. Una gioia immensa, perché per una volta, invece che giocare solo per me stesso, rappresentavo anche una nazione intera. Questa gioia, se possibile, è stata resa ancora più speciale dall'essere stato eletto anche migliore giocatore della manifestazione. In quel momento ero felice, toccavo il cielo con un dito, ma non sapevo che, per raggiungere l'apoteosi assoluta, avrei dovuto aspettare ancora diversi anni. e ciò è avvenuto circa un anno e mezzo fa, nell'agosto del 2022, a Barcellona. Sarò sincero con voi, forse non avevo nemmeno più la cattiveria agonistica di quando ero ventenne, ma l'esperienza e la consapevolezza nei miei mezzi mi ha portato a diventare il vincitore del più grande campionato europeo della storia del poker. Il più grande per numero di partecipanti, 2294. Il più ricco sia come Montepremi totale che come primo premio. Ecco, a proposito di prima moneta, non sarò qui a dirvi esattamente a quanto ammontasse, perché non mi sembra la cornice adatta per farlo. O poi, per i più curiosi, basterà una piccola ricerca su Google. Ma quello che posso dirvi è che a pensarci mi vengono ancora i brividi. Nel 1811, Jen Austin ci lasciò in eredità ragione e sentimento. Ma il titolo originale, Sense and Sensibility, si adatta ancora meglio a quello che passa nella testa di un giocatore quando è seduto al tavolo. Bisogna sapersi ascoltare. C'è la logica e c'è l'istinto. Ho iniziato a giocare a poker anche e soprattutto per l'amore che nutrivo e che nutro tuttora nei confronti della matematica. E nella maggior parte delle decisioni prese nella mia vita ho fatto prevalere il valore dei numeri. Calcoli, statistiche, percentuali. un PPP che non sta per panna, prosciutto e piselli, ma per professional poker player non avete idea delle tabelle che ha in testa. C'è la tecnica e la tattica. Sì, la tattica, proprio come in qualsiasi altro sport. Perché anche quando conosciamo qual è la soluzione teorica migliore da adottare, questa poi va sicuramente adattata appunto al momento del torneo, alla situazione di gioco e all'avversario che ci troviamo di fronte. Anche a Barcellona è stato così, ma ci sono stati dei momenti dove ho capito che per arrivare fino in fondo serviva anche un guizzo diverso. Talvolta, nonostante i numeri suggerissero di buttare le carte, ho deciso di rilanciare, di andare all-in, anche in blef, e di far foldare così il mio avversario. Per una volta, invece che seguire solo i numeri, ho deciso di ascoltare anche il cuore. Grazie. Grazie.