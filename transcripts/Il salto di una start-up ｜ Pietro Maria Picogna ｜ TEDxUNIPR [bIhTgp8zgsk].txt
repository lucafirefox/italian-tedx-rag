 La vertigine non è paura di cadere ma voglia di volare. Penso che nemmeno Giovanotti aprirebbe un suo tetto eccitando Giovanotti. Eppure, quando ho visto il titolo di questo evento, ho iniziato a cantare smodatamente questa canzone. E pensavo al concetto di salto nel vuoto e lo legavo alla cosa più importante della mia vita, alla mia più grande passione in questo momento, la startup che ho costruito. Eppure, fare l'imprenditore è molto di più che creare una startup. È un viaggio di creatività, coraggio, ambizione. Un viaggio in cui sai che al 90% fallirai. È un viaggio rischioso. Ma nessuno fa la coda per delle montagne russe piatte. E dunque ripensavo ai miei salti nel vuoto, a quelli della mia vita. E mi rendevo conto piano piano che sono un professionista di questo sport. E ripensavo a come raccontarveli stasera e mi rendevo conto che sono tutti legati a una città. Barcellona. Bergamo. 26 giugno 2017. Ora è 12.30. Ho appena finito la quarta liceo, liceo classico. E quell'estate sarebbe stata un'estate importante per me. Perché avevo risparmiato dei soldini gli anni prima facendo dei piccoli lavoretti che mi avrebbero permesso di realizzare un piccolo sogno. Andare a Barcellona per la prima volta nella mia vita e conoscere quella cultura, quel posto, quelle emozioni. Eppure sì, avevo 18 anni, ero un bambino, non avevo messo via tutti questi soldi. Avrei dovuto cercarmi un lavoro lì. Quindi parto, parto da Bergamo appunto, e arrivo. Appena arrivo a Barcellona corro a casa, mi cambio e vado in copisteria. Stampo 100 copie del mio CV in tutte le lingue. E vado sulla Rambla e inizio a distribuirle a bar, ristoranti, chiunque. E tutti mi fanno una semplice e singola domanda. Ma tu lo hai il NIE? Panico totale. Cos'è il NIE? E loro mi spiegano che è il permesso per lavorare in Spagna. Nessuno mi avrebbe mai dato un lavoro se non avessi fatto questo NIE. Che idiota! Sono andato in Spagna a cercare un lavoro e non nemmeno ho cercato su Google cosa servisse. Ricordo che ero disperato. Chiamai mio padre, piangendo, e pensando di tornare a casa. Mi sentivo un fallito. Miseramente un fallito. Eppure due giorni dopo, mentre stavo già guardando i biglietti di ritorno, mi appare una notifica di un gruppo Facebook che penso esista ancora, che si chiama Italiani a Barcellona. E c'è questo ragazzo che si chiama Alessio, che scrive, cerco un ragazzo italiano anche senza NIE per lavoro subito. E allora io corro a questo primo appuntamento, a questo primo colloquio di lavoro, un po' atipico a Barceloneta sulla spiaggia. Lui mi spiega quale sarebbe stato il mio lavoro. Avrei dovuto fare il promoter per vendere dei biglietti per andare a degli eventi che lui, questo Alessio e il suo team organizzavano nella città. Con due piccole caratteristiche. Dovevo girare per la spiaggia con un sombrero messicano in testa e con litri d'acqua perché Barcellona d'estate fanno una quarantacinquina di gradi. E in quel momento ero davanti a una scelta. Continuare il mio salto nel vuoto. Oppure tornare a casa. Indovinate cosa ho fatto. Bologna. 15 maggio 2021. Ore 19.45. Esco da una lezione della mia laurea triennale. E Bologna in quel momento era frizzante. Io non sono di Bologna, comunque. E non sono una grande festa, però quest'area era un'area da post-covid, da post-pandemia. Tutti volevano uscire, vedere, fare. E io volevo vivere una vera estate italiana, l'ultima. Poi sarei partito per Bruxelles, per il mio master. Eppure quella sera, un amico mi invita a bere una birra. Anzi, una birra calda. E lui non era un mio amico, era il coinquilino di un mio amico. Mi aveva invitato a casa sua per parlarmi di un progetto. Che mi sembrava abbastanza strampalato. Lui voleva creare una comunità di mentor e coach che potessero aiutare digitalmente i giovani talenti a diventare la miglior versione di loro stessi. Non ci avevo capito niente. Però quel ragazzo mi aveva emozionato. E quel ragazzo, che vedete in questa foto che è stata scattata due mesi dopo, si chiama Jack. Era ed è una persona eccezionale. E la sua visione, la sua voglia mi avevano contagiato. Anche se non pensavo di avere le competenze e tantomeno avevo capito cosa dovessimo fare. E quindi cancello tutte le mie vacanze estive. E passo l'estate con Jack a progettare la creazione di questa start-up. All'inizio un disastro. Primi sette mesi, zero euro di fatturato. Avevamo dovuto dire a degli amici di no, che volevano aiutarci, perché non potevamo pagarli. Eppure io sentivo che c'era qualcosa di speciale. Qualcosa di magico. Bruxelles. 22 ottobre 2021. 3.45 di mattina. Ricevo una mail, qualche ora prima in realtà, che diceva più o meno questo. Siamo felice di annunciarti che sei stato preso per una posizione da consulting intern nella più grande multinazionale di consulenza al mondo. Era un'offerta di lavoro. Con uno stipendio stellare. Tutti i benefit del mondo. La possibilità di vivere in Sud America, un posto in cui ho studiato, che io amo la follia. E quindi ero davanti a una grande scelta. Il progetto con Jack o la multinazionale? L'ambizione personale o la sicurezza? In quel momento ripenso a delle parole. Delle parole che mi ha detto un amico, che si chiama Carlos, che qualche mese prima mi aveva detto. Ricordati che una persona, una grande persona, la si vede per i no che sa dire, non per i sì. E che se tutto il mondo vai in una direzione e tu vai nell'altra, ci sono solo due opzioni. O sei matto da legare, o vedi qualcosa che gli altri non vedono. Ripenso a Carlos quella notte, dopo ore a non riuscire a dormire, e capisco tutto. La mattina dopo chiamo Jack e gli dico che ho rifiutato la grande multinazionale. Lui mi prende per scemo. Completo. Ricordo che anche gli amici, i parenti, non capivano questa scelta, non era razionale. Eppure io sentivo qualcosa, c'era un business inesplorato. Una visione importante, una grande persona al mio fianco. E quindi, tutto sommato, mi sembrava razionale, seppur fossimo degli scappati di casa. E quindi un'altra volta ho deciso di saltare nel vuoto. San Francisco, 30 maggio 2022. 10 e 22 di mattina. Ina Culbert Park. Un parco con un panorama bellissimo, da cui vedi tutto San Francisco, la Bay Area, la Silicon Valley, fino ad Alcatraz. incontro Seth. Seth ha 29 anni. A 20 anni ha fondato la sua prima azienda. Dopo due anni l'ha venduta. E allora ne ha fondata un'altra. Altri due anni, altra exit. E allora andiamo con la terza. Dopo due anni, un'altra vendita. Aveva 29 anni, era multimilionario. E mi lo aveva presentato un amico italiano che mi ha detto, guarda, devi conoscere Seth perché ti cambierà la vita. E allora iniziamo a bere questo discreto caffè americano. E mi racconta che lui stava per andare sul lago di Como per riflettere sulla sua esistenza. E io lo guardavo come fosse un genio. Era un esempio per me. E lui a un certo punto se ne accorge. E mi dice, ma perché mi guardi così? E gli dico la verità. Io credo che tu sia un genio. Credo che tu abbia fatto una cosa incredibile. Sei un'ispirazione per me. E lui mi guarda e mi fa, io un genio. Io sono un fallito. Io sgomento. Come un fallito? Sì, perché io avevo una visione molto chiara. Volevo provare a cambiare il mondo con la mia startup. Eppure, quando ho visto i soldi, ho venduto. Ora sì, ho 29 anni, sono multimilionario, ma devo ricominciare da capo un'altra volta. Lo so, fa un po' strano sentire un ragazzo under 30 che dice una cosa del genere. Però questa è la mentalità da Silicon Valley. Voler cambiare il mondo fino all'ultimo, senza paura di fallire. E allora quando Seth è andato via, sono tornato a vedere il panorama e ho ripensato alle sue parole. Ho ripensato a tutti i salti nel vuoto che avevo fatto. Ritornando a Barcellona, una situazione simile. Anche a San Francisco ero partito con un volo da solo per esplorare, per scoprire. E penso che in quel momento avevo 23 anni, avevo visto quasi tutto il mondo. Ed era arrivato il momento di prenderselo. Come vi ho detto, tutto comincia e finisce a Barcellona. È la città della prima volta, del primo salto, non la puoi dimenticare. E da due mesi sono tornato a vivere lì. Non è un caso che anche questa bellissima occasione di stasera nasca mentre ero lì. E mentre riflettevo ancora sul concetto di salto nel vuoto e lo legavo all'imprenditoria, ho capito che un imprenditore non salta nel vuoto. Ci vive costantemente. Il vuoto è parte di ogni scelta della mia vita, dalla più semplice alla più complessa. Il vuoto, come direbbe Kierkegaard, a volte è l'unica soluzione possibile. E quindi il vuoto è una costante. Il vuoto ti permette di superare i tuoi limiti, che magari non conoscevi neanche. Ti consente di metterti alla prova ogni giorno e cercare di fare qualcosa di più. Ma se ho capito una cosa sul fare l'imprenditore, è che la cosa più importante è rispettare la tua visione. Io voglio cambiare il mondo. Voglio spierare gli altri, senza alcuna paura di fallire. E nel caso succedesse lo farei altre cento, mille volte. Perché l'imprenditore di successo è la persona che vive i suoi valori. Li trasmetti agli altri, senza aver paura di abbracciare il vuoto. Grazie. Grazie. Grazie. Grazie.