 Quarta liceo, 17 anni, era il 2022. Ero arrivato a un punto nella mia adolescenza in cui sentivo un forte bisogno, quasi un'esigenza, di essere ascoltato. Avevo tanti pensieri per la testa, avevo tanti interessi e avevo bisogno di essere sentito e ascoltato. Però al contempo avevo un grosso problema, grossissimo, ci pensavo ogni giorno che era quello di essere giudicati, avevo la costante paura di essere giudicato. Io ho capito che dovevo affrontare questa cosa perché sicuramente non potevo continuare a lungo a reprimere i pensieri e ciò che pensavo, non potevo. E quindi inizialmente spesso preferivo non comunicare, preferivo non mostrare quello che ero agli altri. Però poi ho trovato una via di fuga. Ho iniziato a pubblicare tantissimi video, anche 20 al giorno, di tutto ciò che mi passava per la testa. La testa è di un 17enne, non vi aspettate formule matematiche, teoremi strani. Sin da subito iniziai a vedere le prime interazioni. Capivo che la differenza che sentivo io, che percepevo io, lo spazio che c'era tra me e gli altri a livello di comunicazione si stava pian piano annullando. I video iniziarono a fare milioni di visualizzazioni. Io non cercavo in realtà viralità, non cercavo popolarità, cercavo semplicemente di mostrare quello che ero realmente io. Di fare tutto questo sfruttando quella che era la mia creatività. Io in realtà avevo una domanda che mi perseguitava. Perché? Io stavo ottenendo così tante visualizzazioni, così tante interazioni, e c'erano persone sicuramente più belle e più interessanti, che avevano meno visibilità di me. E sono arrivato alla conclusione che per me sono quattro fili che si intrecciano in un grande nodo. Il primo filo è quello dell'autenticità. Bisogna, anche nella vita reale, al di fuori del digitale, bisogna essere autentici, unici. Ci possono essere sempre le persone più intelligenti, brave e belle di noi. Noi dobbiamo capire che per arrivare al cuore delle persone, molte volte, basta essere se stessi. Quella paura che mi perseguitava mi stava in realtà, l'avevo trasformata in forza per arrivare al cuore delle persone. Io non pensavo alla fine di creare un'audience, di una fanbase, ma mostrando me stesso sono riuscito a fare ciò. E il primo filo parla appunto dell'essere spontanei se stessi. Certe volte vogliamo essere più belli, più alti, più magri, più grassi, però è difficile, cavolo, è molto difficile essere se stessi. Il secondo filo invece parla della leggerezza. In questi due anni di social ho capito come bisogna effettivamente prendere con leggerezza anche i temi più importanti, affrontare temi più importanti con una certa tranquillità. Ciò non significa essere superficiali, essere frivoli. Mi collego a una frase di Italo Calvino che a riguardo dice che la vita deve essere presa con leggerezza. Ciò non vuol dire appunto superficialità, ma vuol dire planare dall'alto sulle cose e non avere macini sul cuore. Per quanto riguarda il mio terzo filo, volevo parlare delle critiche che possono essere pesanti, possono essere magari più leggeri, possono ferirti nel profondo, ma da queste critiche si può ripartire. Bisogna prendere queste critiche come un punto di partenza. Inizialmente quando facevo i primi video, vedevo i miei amici che stavano con i video che trovavano nei per te su TikTok, con i miei video che trovavano nei per te e vedevo che a tutti gli effetti molti di loro mi prendevano in giro. Però alla fine quello ero io, quindi che ti vada bene o meno, quello sono io. Non posso farci nulla. Anche se lo vedi sul cellulare, sono sempre io. Da lì ho capito come quelle critiche che ricevevo anche sui social media potevano diventare un punto di partenza. Potevo crescere, potevo cambiare. Perché magari le persone che mi criticano non smetteranno mai di farlo. Però io posso cambiare e dargli sempre una motivazione in meno per criticarmi. Continuando così. Il quarto filo riguarda il trend. Il trend. Io gran parte del mio tempo da creator lo impiego a cercare nuovi trend. Cercare nuovi video. E ho capito come questa generazione soprattutto abbia la forte esigenza di sentirsi parte di una comunità. Quanti di voi avranno fatto sicuramente trend su TikTok? Magari, non so, alcune ragazze, alcuni ragazzi. Però questo viene fatto perché tutti vogliamo sentirci parte di qualcosa. E da trend che possono essere apparentemente insignificanti si possono creare dei veri e propri movimenti sui social. Importanti. I social hanno una grande voce. E dobbiamo capirlo. E nel 2024 dobbiamo esserne consapevoli. Questi quattro fili hanno intrecciati, formano il mio nodo, hanno formato il mio nodo. E sono il motivo per il quale tutt'oggi continuo a caricare video cercando sempre di mostrare me stesso e dare spazio alla mia creatività. Nulla. So che ho rubato pochi minuti e so che questo è un discorso abbastanza breve però questo è quel poco che ho da raccontare che è tanto per me e spero che possa essere qualcosa pure per voi. Un bacio. Grazie. Grazie. Grazie. Grazie. Grazie.