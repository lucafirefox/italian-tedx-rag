 Fare sacrifici, fare rinunce, fare fatica, secondo voi è la chiave del successo? Io quando ero piccola ne ero convinta, nessuno poteva togliermi dalla palestra, avevo sonno, avevo fame, no, io dovevo allenarmi. Poi ho capito che il corpo può mandare segnali, non che parli ovviamente, però ciò che è cambiato è che ho iniziato ad ascoltarmi, a chiedermi come sto, come state voi? Che cosa sto provando in questo momento? Che emozioni mi suscita quello che c'è intorno? Tutto questo, tutte queste domande, tutti questi perché, per trovare il proprio equilibrio. Io sono un'arrampicatrice, come avete saputo, quindi mi arrampico verso l'alto, ma nel modo più veloce possibile. E quindi io voglio trovare il mio equilibrio perché voglio vincere. Sì, voglio vincere, ma soprattutto voglio fare il record del mondo. Cioè, avete idea di che soddisfazione ha dire sono la donna più veloce del mondo? Cioè, io non voglio fare un record così, io voglio proprio segnare la storia. Dite che esagero? Forse sì, ma io ve lo dico comunque. Farò tanti sacrifici, tanta fatica, tanti allenamenti, ma non mi peseranno perché è quello che ho deciso di fare. A 14 anni già giravo il mondo. Sono stata in Russia, in Bulgaria, in Portogallo, dove ho visto l'oceano per la prima volta rispetto alle mie sorelle. Sono pure la più piccola e questa cosa mi creava un orgoglio. Poi ho girato il mondo anche a livello intercontinentale, quindi sono andata in Corea del Sud, in Indonesia, in America. E tutti questi viaggi non mi permettevano di uscire con le mie amiche, anzi avevano smesso di invitarmi, perché tanto io dovevo essere in palestra. Quindi uscivo di casa, andavo in palestra, mi allenavo, tornavo a casa e mi mangiavo di quei piatti di pasta che adesso me li sogno. Però ancora non vincevo. Avevo solo 16 anni e questa cosa mi dava fastidio, io volevo vincere. Non avevo ancora capito che la chiave del successo sta nell'equilibrio tra la mente e il fisico. Quindi dopo ogni sconfitta ho iniziato a lavorare su me stessa. Non ignoravo i brutti pensieri che mi arrivavano, perché il successo non si raggiunge ignorando. Quindi perché sono stata male? Perché dopo la gara ho pianto? Perché in quella Coppa del Mondo, prima di partire ho pensato, ecco, adesso sbaglio. E indovinate? Ho sbagliato. E quindi ho pianto. Dopo tante lacrime, tante lacrime, ho capito che tanti pensieri bussano alla nostra testa e tanti sono nemici. E non bisogna aprire agli sconosciuti. Quindi ascoltatevi. Accettate tutti i pensieri che vi arrivano. Non sarà facile tornare con la testa dove siete stati male. Però questo vi permetterà di conoscere voi stessi. Capire cosa volete, chi siete. E soprattutto ogni volta che cadrete sarete in grado di alzarvi sempre più facilmente. Questo non significa che smetterete di cadere, anzi. Ci saranno tante cadute. Pensate che la vita di un atleta è fatta prevalentemente da sconfitte. Quindi la maggior parte del tempo io sarò antipatica, frustrata, triste, arrabbiata. E la gente che mi starà intorno lo noterà. Anche io farò fatica a convivere con queste emozioni. Però non dovrò giudicarmi. Non è facile, ovviamente. Quando ogni giorno ti devi allenare e ogni giorno non riesci a rispettare quello che la schierata prevede. Perché sei stanca, perché non hai voglia. Quindi è un processo difficile ma che va accettato. E questo è il modo in cui dovete trovare il vostro equilibrio. Dopo tante sconfitte, dopo tante coppe del mondo dove ho sbagliato perché arrivavano brutti pensieri, sono riuscita a tornare nel presente. Sono arrivata quarta. Quarta tra le prime quattro donne più veloci del mondo. Ed ero al settimo cielo. E ho detto, ecco, ho capito, nessuno mi ferma più. Adesso io vinco. Ho capito come si fa ad essere qui, ad essere presente, a non accettare tutti quei pensieri che stanno arrivando. E invece no. Una settimana dopo, stessa gara. Sbaglio, non mi qualifico. Un mese dopo, campionato del mondo. Nonché primo evento di qualifica olimpica. Quindi chi vince ha il ticket per andare alle Olimpiadi. Io sono fisicamente fortissima. Ma ho un problema. La mia testa non è lì. Non riesco ad essere presente. E nemmeno accetto quanto sto diventando forte. Infatti faccio le qualifiche e vanno malissimo. Un disastro. Io non capisco perché. Tutti questi sacrifici che sto facendo non stanno ripagando. Mi sto allenando per niente. Un mese dopo. Settembre. Primo evento di qualifica. Tappa unica. Chi vince di nuovo? Va alle Olimpiadi. Io ho fatto tanto lavoro. Non mi sono arresa. Dopo tante cadute ho continuato ad analizzare tutti i pensieri che mi arrivavano. E ho capito come essere presente. Infatti ho paura. Ma so che il lavoro è stato fatto. Quindi mi presento alla gara. Che sono lì. Sono carica. Riesco a qualificarmi per la finale. Durante il giorno non riesco a fare altro che pensare al momento in cui dovrò agire finalmente e disputare la finale con i scontri diretti. Quando arriva il momento io sono carichissima. Ogni scontro va perfettamente. Vinco. Vado alle Olimpiadi. Come sto? Sto sognando. Non è successo. Ho perso il primo scontro e sono ancora qui. Sono a casa. Però quella gara mi ha dato tanto. Tanta fiducia. Tanta autostima. Ora so che il lavoro che è stato fatto ripaga sempre. Quindi ogni volta che un brutto pensiero arriverà alla mia testa io sarò in grado di accettarlo. Magari no. Magari cadrò. Però ho le qualità per potermi rialzare. Perché ho imparato a conoscermi. Ho ancora tanti anni davanti. Quindi ho ancora tante cose da conoscere. Tra un mese avrò un'altra possibilità. Un'altra tappa di qualifica. A Shanghai. Come sto? Ho paura. Certo. Tantissime emozioni. Che... Come sto? Mi viene da piangere. Perché... Una delle ultime possibilità per andare alle Olimpiadi. E... Ho lavorato tanto. Spero di poter essere presente anche quel giorno. E... Come state voi? Cosa... Grazie. Grazie. Ciao. Grazie a tutti.