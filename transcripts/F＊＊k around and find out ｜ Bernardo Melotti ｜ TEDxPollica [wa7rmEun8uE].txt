 14 luglio 2023, erano le 2 di notte ed i miei compagni ed io ci trovavamo ancora nei laboratori di chimica di Harvard per finalizzare la nostra creazione, l'Opium Device, il dispositivo optopotenzial magnetico, uno strumento che abbiamo ideato per misurare la velocità di reazioni chimiche catalizzate dal BCAC, un'enzima presente nel sangue delle persone. Quella sera gli esperimenti sembravano andare bene, molto bene e i risultati superavano addirittura le nostre aspettative. C'era una strana euforia che alleggiava nell'aria del laboratorio e l'entusiasmo era veramente palpabile nonostante l'ore impossibile. Sembrava essere tutto perfetto ma quella sera accadde qualcosa di terribile e inaspettato. Il nostro peggior incubo si avverò. La macchinetta del caffè smise di funzionare. Fu un momento piuttosto drammatico, era venuto a mancare ciò che fa funzionare e tiene in vita qualsiasi scienziato assonnato, la caffeina. Immaginate la scena, un gruppo di chimici stanchi coi camici spiegazzati, occhiaie da panda, tutti raccolti intorno a questa macchinetta del caffè, fissandola senza proferire parola sull'orlo dell'attacco di panico. Insomma serviva una soluzione e serviva in fretta. Come risolvere il problema? Beh con l'unico approccio con il quale un gruppo di chimici può avere familiarità alle due di notte, il metodo scientifico. Il metodo scientifico è un insieme di passaggi, un insieme di step che ci permette di trovare risposte. Si compone di step 1, osservazione. Step 2, formulazione di un'ipotesi. Step 3, un esperimento con delle variabili dipendenti e indipendenti per testare l'ipotesi. E infine abbiamo lo step 4, la conclusione. O in caso l'esperimento non vada come ci si aspettava, beh ci toccherà ripetere lo step 2, 3 e 4 potenzialmente all'infinito. I miei compagni di O iniziamo quindi a studiare questa macchinetta del caffè cercando di applicare il metodo scientifico per risolvere il nostro grande problema. Step 1, osservazione. Dolorosa osservazione, la macchinetta del caffè non funziona. Step 2, ipotesi. L'acqua c'è quindi forse il problema sta nella presa. Step 3, esperimento. Basta cambiare presa. Step 4, conclusione. La macchinetta del caffè continua a non funzionare. In questo momento posso giurare di aver visto la luce spegnersi negli occhi di alcuni miei compagni di laboratorio, ma mai perdersi d'animo. Si riparte dalla formulazione dell'ipotesi. Se il problema non sta nella presa, beh forse è al filtro. E quindi ci mettiamo a smontare la macchinetta del caffè. Puliamo ogni componente, puliamo il filtro e infine la riassembliamo. Col fiato sospeso premiamo quel pulsantino rosso lampeggiante e il caffè inizia a scorrere. Abbiamo salvato la nostra nottata in laboratorio utilizzando il metodo scientifico. Quella notte, nel preciso istante in cui il caffè è iniziato a sgorgare dalla macchinetta, io mi sono innamorato della scienza. Nonostante in quei laboratori stessimo sviluppando una tecnica diagnostica capace di salvare centinaia se non migliaia di vite ogni anno, aggiustare quella macchinetta del caffè resterà l'esperienza più significativa che io abbia mai fatto nei laboratori di Harvard. E questo perché mi ha fatto capire la potenza di applicare il metodo scientifico al nostro quotidiano. Ed oggi cercherò di condividere con voi questo, che osservazione, ipotesi, esperimento e conclusione sono uno strumento potentissimo e a disposizione di tutti. Sono uno strumento potentissimo perché si basa sull'unica cosa che tutti gli esseri umani condividono, che tutti noi su questo molo questa sera condividiamo. Il dubbio e l'incertezza. E qui sta la meraviglia. Questo lo rende un metodo universale. L'approccio con cui tu cerchi le chiavi di casa perse sotto un cuscino del divano o con cui cerchi di aggiustare la famosa macchinetta del caffè è lo stesso approccio con cui la NASA ha mandato l'uomo sulla luna. Osservazione, ipotesi, esperimento e conclusione. O, come la maggior parte dei scienziati piace chiamarlo, il principio fuck around and find out. Prova e scopri. Come vediamo sono direttamente proporzionali per cui più provi più scopri. Il dubbio, l'incertezza e il fallimento sono il punto di partenza che utilizza il metodo scientifico per avvicinarci alla verità. Non a caso Edison disse, non ho fallito duemila volte nel creare la lampadina, ho solo trovato 1999 modi per non farlo. E' proprio questa caratteristica, cioè la sua universalità rende il metodo scientifico uno strumento potentissimo, lo strumento più potente che l'umanità abbia a disposizione. Il metodo scientifico non conosce lingue, non conosce barriere sociali, non conosce barriere culturali. Riguarda tutti ed è raggiungibile e fruibile da tutti. E' il linguaggio della scoperta e ci permette di abbattere le barriere del sapere. Bello eh? Bello. Peccato che ad oggi non sia proprio così. Secondo l'MIT Technology Review, 216 milioni di americani soffrono di analfabetismo scientifico. E non che qua in Italia siamo messi molto meglio, parliamo di percentuali che si aggirano tra il 60 e l'80% della popolazione. Come se non fosse abbastanza, il 26% della popolazione non si fida della scienza, anzi pensa che sia pericolosa. Questo vuol dire una persona su quattro. D'altronde, nell'immaginario comune, quando si parla di scienza e di scienziati, questo è quello che viene in mente alla gente. Un mucchio di persone eccentriche che fanno cose strane con sostanze pericolose. Non starò qua a dirvi che non è così perché è esattamente così, altrimenti non ci rinchiuderebbero i laboratori sotterranei, ma il punto è un altro. Oggigiorno c'è così tanta diffidenza nei confronti della scienza, perché siamo abituati a pensare alla scienza come a questa cosa in mano a poche persone con i capelli bianchi, come un sapere dogmatico e inaccessibile. Quante volte c'è stato risposto a una domanda è così perché lo dice la scienza. Noi dobbiamo rovesciare questo paradigma e per farlo dobbiamo iniziare a pensare alla scienza per quello che è un sapere universale, ma a disposizione di ciascuno di noi. Vi racconto una breve storia personale. Un anno fa ero uno studente del liceo, del liceo scientifico, piuttosto nerd, appassionato di chimica, con voti nella media. Ma avevo un sogno, poter continuare a fare ricerca in un ambiente stimolante come quello che avevo avuto la fortuna di conoscere gli ad Harvard. Tuttavia pensavo che sarei rimasto a studiare nella mia città, non pensavo di avere i voti, le capacità e tantomeno le risorse economiche per affrontare un viaggio di questo tipo negli Stati Uniti. Ma tutto cambiò dopo un simposio, via Harvard, in cui venne incaricato di presentare l'OPM device, di cui vi ho parlato prima. Lì ebbi la fortuna di incontrare un uomo straordinario, George Whitesites, uno dei più grandi chimici americani e fondatore del rinomato gruppo di ricerca Whitesites Group. Dopo la presentazione dell'OPM device, George mi prese da parte, vista la mia giovanità e la mia passione, per incoraggiarmi a fare richiesta a qualche college d'eccellenza lì in America. Io gli risposi di no, che tanto ero piuttosto sicuro che nessun college mi avrebbe accettato e che quindi tanto non ne valeva la pena. Ma George mi rispose una cosa. Bernardo, non trarre conclusioni prima dell'esperimento. Prova. E lì qualcosa cambiò. Inizio a guardare alle sfide come a degli esperimenti. Qualcosa da provare, vedendo qualsiasi risultato, sia in positivo che soprattutto in negativo, semplicemente come un'opportunità per raccogliere nuove informazioni. E così, tra dieci giorni, il 10 settembre 2024, salirò su un aereo per andare a studiare all'Università di Stanford con una borsa di studio. Un percorso che mi sembrava impossibile è diventato realtà grazie a un semplice cambio di prospettiva. Ho applicato il metodo scientifico alla mia vita. Il metodo scientifico ci ha permesso di sviluppare la lampadina, i vaccini, la macchina. Ha rivoluzionato il mondo come lo conosciamo e il nostro modo di vivere il mondo. Quindi perché non provare? Fuck around and find out. Provare senza paura di fallire. Perché alla fine, qualsiasi sia l'esito, un esperimento è solo un'occasione per confutare o confermare un'ipotesi. Grazie. Grazie. Grazie. Grazie.