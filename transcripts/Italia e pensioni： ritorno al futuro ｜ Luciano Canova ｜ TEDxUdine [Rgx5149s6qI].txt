 Chi di noi non ha mai sognato di prendere insieme a Marty McFly e Doc la DeLorean? Chissà, per fare una sbirciatina a cento anni da adesso, vedere se quel pacchetto di azioni mi rende ancora come oggi, scusate deformazione professionale, sono un economista e vi tocca. In realtà noi oggi faremo un viaggio con la DeLorean, però non nel futuro alla ricerca di avventure, ma per fare luce niente di meno che sul sistema pensionistico italiano. Potrei avere gelato l'atmosfera, ma cerchiamo di scaldarci con la forza di un ragionamento comune, perché parlare di pensioni è importante, perché stiamo parlando di futuro, stiamo parlando delle decisioni di tutti, e potreste anche avere un argomento per l'aperitivo, per intrattenere in modo dotto la persona con cui lo state facendo. Allora, voi ricordate quando Doc dice la frase topica, se i miei calcoli sono esatti, quando questo aggeggio toccherà le 88 miglia orarie ne vedremo delle belle Marty. Allora, noi useremo la metafora della DeLorean e non utilizzeremo la velocità, ma le proiezioni economiche future. In particolare concentrandoci, o a partire da un anno, il 2035, che viene sempre citato come un anno fondamentale per il tema di oggi, lo sbilanciamento con l'accento da decidere. E allora, parlare di pensioni è importante e le pensioni rientrano all'interno della spesa pubblica di ogni paese, dentro quel calderone che prende il nome di spesa sociale. Questi qui sono i valori della spesa per pensioni, della spesa sociale, nei 27 paesi dell'Unione Europea. E già oggi in realtà l'Italia ha un valore di spesa per pensioni molto alto, è uno degli istogrammi più alti che vedete. E quanto vale questo istogramma? Vale 300 miliardi di euro l'anno circa, di cui 230 sono solo per pensioni di vecchiaia e di anzianità. Allora, quando si parla di numeri sono tanti, sono pochi, certo a occhio sono tanti i 300 miliardi di euro, ma cerchiamo di visualizzarli insieme e facciamoli in modo semplice. Se un mattoncino Lego rappresenta 50 miliardi di euro, stiamo parlando all'anno di una torre di 6 mattoncini. E questa torre di 6 mattoncini vale circa il 16% oggi del PIL, del prodotto interno lordo. Quindi quello è il confronto che vedete rispetto alla ricchezza prodotta ogni anno nel nostro paese. O per utilizzare un'altra metrica, stiamo parlando di 10 volte più o meno il valore standard di una legge finanziaria, di una legge di bilancio, cioè il momento in cui il governo decide anno per anno quante risorse stanziare all'interno del nostro sistema economico. E allora prendiamola questa DeLorean per fare un viaggio nel futuro e la prima fermata necessaria si chiama dependency ratio. Possiamo benissimo usare l'espressione italiana indice di dipendenza, la cui intuizione è molto semplice. Se noi prendiamo 100 persone, in questo caso abbiamo 100 mini Lego, dobbiamo calcolare il rapporto tra le persone all'interno di questa popolazione che hanno meno di 15 anni e più di 65 anni, cioè le persone che tipicamente non sono in età di lavoro, e le altre, quelle che sono dentro questo range. Si chiama indice di dipendenza perché sostanzialmente ci dice quanto pesano le persone che non lavorano su quelle che lavorano e che poi sono quelle che con i contributi devono anche pagare le pensioni o sostenere la vita di tutti. E com'è messa l'Italia rispetto all'indice di dipendenza? Se mi permettete l'espressione siamo già maglia della salute in Europa, abbiamo un valore dell'indice di dipendenza pari al 37%. Cosa vuol dire? Vuol dire che oggi per una persona che non lavora, che per comodità qui ho rappresentato come una persona anziana, ce ne sono tre che lavorano e però questo valore andrà crescendo nel corso del tempo. E andrà crescendo in modo tale che raggiungerà nel 2040 circa il 60% per poi stabilizzarsi intorno al 62% negli anni a venire. Cosa vuol dire? Vuol dire che domani ci possiamo aspettare una persona che non lavora e una persona e mezzo, qui ho dovuto togliere il busto a un omino lego, un lavoratore e mezzo. Questo vuol dire che è un fattore di stress chiaramente per le persone che lavorano. Ora, come in tutti i problemi complessi che si rispettano vanno anche dette le notizie positive. Cioè se in realtà l'indice di dipendenza va in un certo modo ci sono anche delle notizie molto buone che dobbiamo condividere e celebrare. Cioè che l'aspettativa di vita media in Italia, come in tutti i paesi ricchi, è andata crescendo nel corso del tempo, in modo costante a parte la parentesi Covid. E lo vedete da questo grafico. Oggi chi nasce in Italia, se è uomo, può aspettarsi mediamente di vivere 80 anni e mezzo, se è donna circa 84, e questo valore crescerà fino a 87 anni. Quindi stiamo parlando di una bellissima notizia. Cui fa da contraltare una notizia invece più negativa, che riguarda il tasso di natalità, che è impicchiata. Se negli anni 60 del secolo scorso una donna in Italia mediamente aveva due bambini, oggi questo valore è circa 1,22 ed è crollato, letteralmente crollato, nel giro degli ultimi dieci anni, da 1,44 che era il massimo dell'ultimo periodo. Con le conseguenze che potete vedere in termini di proiezioni demografiche. Paese che invecchia, pochi bambini che nascono, popolazione che è destinata a decrescere nel corso del tempo. Come tutti i problemi complessi, a me il modo migliore che ho sempre trovato per rappresentare un problema complesso è quello del cielo. Cioè ci sono quasi sempre, a parte quando piove, giornate in cui c'è uno squarcio di azzurro e delle nuvole. Noi dobbiamo districarci dentro tutti questi elementi, che sono sia positivi sia negativi, per provare a rispondere a delle domande. Perché se aumenta l'aspettativa di vita media delle persone, vuol dire che persone più anziane, gioco forse avranno bisogno di più servizi di sanità o di cura. E quindi quali servizi sanitari offreremo in futuro alle persone che saranno anziane? E con che soldi intendiamo pagare quei servizi sanitari? Perché dobbiamo finanziarlo questo servizio. Che impatto avrà, l'abbiamo visto con l'indice di dipendenza, questa demografia sui lavoratori? E che cosa significa rispetto al tema pensioni? Allora io prima della pausa caffè temo di sapere cosa stiate pensando. Ed un corato grande, giove, però fondamentalmente chi me l'ha fatto fare di venire ad ascoltare un economista. Ma proviamo a ragionare insieme per innanzitutto capire come funziona un sistema pensionistico, l'ABC. Perché poi tipicamente magari lo si dà per scontato, ma come funziona un sistema pensionistico? Ci sono due grandi categorie, o i sistemi a ripartizione o quelli a capitalizzazione. Nei sistemi a ripartizione chi lavora oggi paga le pensioni di chi non lavora oggi. Quindi stiamo parlando di un meccanismo orizzontale. Mentre nel sistema a capitalizzazione chi lavora oggi versa dei contributi che sono investiti in un fondo e al termine della sua vita lavorativa riceve il rendimento del capitale accumulato. A priori e anche a posteriori non è possibile stabilire se uno è meglio degli altri, perché dipende da tanti fattori e questa è una scelta di politica economica. Per capirci ancora meglio, in un sistema a ripartizione, Marti oggi con i suoi contributi paga la pensione oggi di DOC. D'accordo? E quindi è un meccanismo, è un movimento orizzontale, sulla panca. Perché stiamo parlando di una distribuzione tra persone diverse in orizzontale. Nel sistema a capitalizzazione il movimento è verticale. E per verticale qui intendiamo la linea del tempo. Questo vuol dire che Marti oggi versa dei contributi che si accumulano in un fondo e al termine della sua vita lavorativa riceverà il rendimento di quei fondi che si sono accumulati. Questo per quanto riguarda le macro categorie. Poi bisogna anche capire quanti soldi mi arrivano in termini di pensione e come si stabilisce il valore dell'assegno di pensione. Ci sono anche qui due macro categorie. Il sistema contributivo in base al quale le persone ricevono un assegno di pensione che è proporzionale alla montata dei contributi che si sono versati durante la vita lavorativa. Quello retributivo è più semplice perché tipicamente uno riceve un assegno di pensione come percentuale, una certa percentuale dello stipendio che ha preso quando lavorava. Cioè se uno guadagna 2000 euro al mese e prende una pensione di 1500 euro questo 75% rappresenta il tasso di sostituzione. Come funziona l'Italia? Allora l'Italia è un sistema a ripartizione quindi quel meccanismo e movimento orizzontale che abbiamo detto prima chi lavora oggi paga le pensioni di chi non lavora oggi che sta passando, sta transitando da un sistema retributivo a uno contributivo. Come tutte le transizioni che si rispettano ci sono delle scosse di assestamento anche perché ci sono delle forze come quella demografica che sono un po' come le forze di gravità. Non è che ci si può resistere. Noi non possiamo prendere la DeLorean, fare un salto nel passato e cambiare decisioni che sono state prese una volta. Possiamo cercare invece di distrecarci oggi in questo cielo complesso fondamentalmente pensando a due parametri che saranno fondamentali. Uno è l'età a cui si va in pensione e l'altro è il valore dell'assegno di pensione. Questi sono i dati per i paesi oxie e ci dicono che oggi chi va in pensione in Italia ci va a un'età media di 65 anni, già oggi, che è in linea con gli altri paesi oxie. Però per la demografia che descrivevo prima, una persona che oggi, un junior che entra a 22 anni sul mercato del lavoro, può ragionevolmente aspettarsi di andare in pensione all'età di 71 anni. E' questo il valore su cui l'Italia vedrà aumentare tanto il peso sui conti pubblici e con un assegno di pensione molto più basso di chi oggi percepisce la pensione. E allora cosa deve fare un economista per provare a ragionare insieme? Il concetto chiave è quello di tasso di sconto, che magari è un'espressione brutta ma risponde a una domanda molto semplice. Che peso diamo al futuro, alle generazioni che ancora non ci sono? Cioè bisogna pensare sì al modo in cui Marty e Doc si dividono la torta oggi, ma un po' come il ritorno al futuro, Doc nel vecchio West deve pensare a quello che succederà a Marty nel futuro. Quindi bisogna proprio dare questo peso, stiamo parlando di giustizia intergenerazionale. Tra generazioni, tra chi è oggi presente e chi lo sarà un domani. E' un tema spesso sottovalutato in questo paese, ma altrettanto importante in termini di giustizia. La domanda è quanto carburante diamo al futuro? Cioè quanta benzina anche in meno mettiamo oggi nella DeLorean per far sì che domani possa avere ancora l'energia che serve per fare un viaggio nel futuro, per continuare a viaggiare nel tempo. E allora è il momento di concentrarci anche su un po' di soluzioni, perché abbiamo parecchie frecce al nostro arco, o per usare una metafora più gentile, parecchi petali nel fiore. Il primo è banale, però educazione economico-finanziare, studiare. Aumentare le competenze di educazione economico-finanziare in questo paese significa colmare un gap che l'Italia ha con gli altri paesi orse e significa dare alle persone quelle competenze. Abbiamo anche parlato in questo speech di diversi concetti di economia, il tasso di sconto, come funziona un sistema pensionistico. Questi concetti, se li si impara, consentono anche di prendere decisioni più informate, più consapevoli. Una persona che prende decisioni più informate e consapevoli è una persona che mediamente può essere più produttiva. E uso l'aggettivo produttiva, non in senso arido di banale contributo marginale al prodotto interno lordo, ma una persona può essere produttiva nel senso che produce ed è parte di una società civile. Secondo punto, natalità. Abbiamo portato sul tema, il tema della natalità che è fondamentale. E forse è il caso di disegnare uno stato sociale che sia capace di rendere finalmente compatibile la decisione di essere genitore e di lavorare. Cioè far sì che chi vuole mettere al mondo un figlio lo faccia in modo sereno e felice, guardando al futuro come qualcosa da abbracciare, non come qualcosa da cui difendersi. Questo vuol dire disegnare uno stato sociale con tanti tasselli. Le modalità organizzative al lavoro che consentono col lavoro agile di conciliare tempi di vita e di lavoro. Gli asili nido, che devono essere capillarmente diffusi sul territorio e composti per tutti. Sussidi, complementi al reddito, strumenti di paternità che rendano di nuovo la decisione di diventare genitore una decisione semplice. Terzo strumento fondamentale, noi non possiamo mica aspettarci che questo paese resti competitivo, economicamente produttivo nei prossimi decenni senza un flusso costante, regolare, di migranti. E non è uno slogan. La diversità e la contaminazione sono ricchezza. Ce lo dice anche la demografia, perché questa è la piramide demografica da qua ai prossimi decenni. Voi sapete che da qua al 2070 in Italia ci saranno meno di 50 milioni di persone. Meno di 50 milioni di persone. Parliamo di 10 milioni di persone in meno rispetto ad oggi, che sono 3 città di Roma, o per stare a chilometro zero, 100 città di Udine in meno. E quindi quali sono, per riassumere i petali del nostro futuro, l'educazione economico-finanziaria, uno stato sociale che renda la decisione di essere genitori semplice e felice, la migrazione e perché no anche una collaborazione pubblico-privato efficace, senza pregiudizi, perché troppo spesso ancora in Italia strumenti come la previdenza complementare, integrativa, sono considerati di malocchio. Ma l'assegno di pensione, che rimane un pilastro dello stato sociale, può essere, come dice l'aggettivo, integrato. E un lavoratore, una lavoratrice junior che entra sul mercato del lavoro in base alla propria attitudine al rischio, può decidere quanto denaro destinare all'assicurazione contro i rischi del futuro. Perché poi il futuro, proviamo a ripuntare il flusso catalizzatore della DeLorean qui, ora, oggi. Perché come diceva Doc, il nostro futuro non è scritto, il futuro di nessuno è scritto, il futuro è come ce lo creeremo noi, perciò creiamo il cielo buono. Grazie.