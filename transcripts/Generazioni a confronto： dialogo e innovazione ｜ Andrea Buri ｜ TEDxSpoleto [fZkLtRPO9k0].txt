 Andrea Martino Revisore Era una giornata piovosa di quattro anni fa. Ero a liceo e in classe facevo un freddo cane. Così io e Cristina decidemmo di alzarci dalla nostra postazione e di andare a prendere un tè caldo alle macchinette. In quelle settimane non parlavamo d'altro, avevamo la testa che girava, la nostra nuova idea, un modo per trovare parcheggio nelle città. Ecco che in quel momento noi eravamo alle prime prese con i problemi del traffico, eravamo neopatentati. E durante quella conversazione alle macchinette sentiamo una frase «Ragazzi, quello che vi manca è qualche intervista a qualcuno più esperto di voi alla guida». Era il professor James, un docente di filosofia molto attento alle tecnologie, ma soprattutto molto aperto al dialogo con gli studenti. Così io, Cristina e con l'aiuto del prof, pianifichiamo e realizziamo delle primissime 50 interviste a persone vicino a noi, genitori, familiari, amici, persone che avessero la patente da più tempo e potessero dare il loro feedback. Ecco che mentre noi avevamo tutto il focus su quanto potevamo abbattere di inquinamento e quali viaggi avremmo potuto fare con i soldi di benzina risparmiati, la maggior parte delle persone si concentravano su, con una tecnologia che avrebbero utilizzato fin da subito, potrebbero abbattere completamente lo stress della ricerca del parcheggio. Ecco, come potete vedere, questo scambio di feedback e questo ampliamento della prospettiva ha portato una miglioria alla nostra soluzione, alla nostra idea. Questo è stato reso possibile grazie ad un dialogo tra più generazioni. Ora, il dialogo tra generazioni e i feedback ricevuti mi hanno fatto pensare per la prima volta che quell'idea poteva diventare, aveva l'ambizione di diventare un progetto imprenditoriale. Lo so, fa strano detto da uno sbarbatello. Così iniziamo a studiare ed è emerso i primi dati. Lo sapevate che ben il 20% del traffico urbano è causato dalla ricerca del parcheggio? Sì, in pratica più viaggio, più giro, più cerco parcheggio e più traffico creo. La misura di questa dispersione è stata calcolata. Pensate che ogni persona, ogni automobilista italiano perde in media 75 ore all'anno solo per la ricerca del parcheggio. Un'enormità. Ma c'è di più. Ogni automobilista italiano in media produce circa 125 kg di CO2 l'anno solo per l'ultimo tratto di un viaggio. Questa misura è paragonabile alle emissioni di CO2 emesse da un'auto che percorre la tratta Torino-Roma, circa 600 km. Ecco che allora ci cominciamo a chiedere ma come possiamo realizzare qualcosa per abbattere completamente questa frenetica ricerca del parcheggio? Possiamo fare qualcosa per rendere questa ricerca più organizzata, più sostenibile? E perché no? Più divertente. Pensate che la risposta arrivò in una di quelle notti. Una di quelle notti in cui si parla di tutto, dal destino dell'universo alla propria pizza preferita. e questa risposta ci ha permesso due anni fa, con altri under 30, di creare, sull'idea nata sui banchi di scuola, una vera e propria start-up innovativa. Questa start-up ha realizzato una nuova tecnologia, un sensore adesivo che monitora in tempo reale lo stato degli stalli di parcheggio e consente, grazie a un sistema informatico integrabile per i cittadini di visionare gli stati, degli stalli di parcheggio nelle città in tempo reale direttamente dalla loro app preferita. Questo capirete bene che non semplifica solo la ricerca del parcheggio, ma anche la vita cittadina. Tuttavia, io oggi non sono qua per parlarvi solo di tecnologia. Sono qui perché voglio mostrarvi il dietro le quinte di questa start-up. Perché sono convinto che il dialogo intergenerazionale sia il motore della vera innovazione. Dovete sapere che il mio ruolo nella start-up è di natura amministrativa, quindi mi interfaccio spesso con sindaci, amministratori di aziende, investitori per presentare questa nuova soluzione. Ecco, mi ricordo ancora il mio primo discorso. Non sapevo bene cosa dire, ma soprattutto ero convinto che mi avrebbero detto «Tu, ragazzo, manchi di esperienza pratica nel mondo degli affari». Vennero così in soccorso i miei genitori. Mi dissero Andrea, a pensare a queste cose si diventa matti. Devi solo concentrarti su quello che avete realizzato, sugli studi fatti e sulle nuove tecnologie che porterete sul mercato. Beh, facile a dirsi, voi siete i miei genitori, ma in quegli uffici sarò l'unico senza i capelli bianchi in testa. Beh, l'avrete già capito. Se sono qui oggi è perché ho dato retta ai miei genitori. E quindi, anche questa volta, un confronto con generazioni diverse ha portato molti più vantaggi che svantaggi. Questo confronto, però, non si ferma al ramo scolastico, al ramo della famiglia, ma va oltre. Si può incontrare anche nei propri luoghi di lavoro. Tant'è che ero nell'ufficio del signor Francesco, un direttore commerciale di una nota azienda di mobilità italiana. Ormai gli argomenti che piacciono alle aziende li conosco. Ma il signor Francesco pone l'attenzione su un qualcosa a cui non avevamo pensato e ci chiede, avete mai pensato? O potete fare un monitoraggio in tempo reale di tutti le tipologie di stallo di parcheggio? E soprattutto, potete garantire una certa mole di dati a questa azienda? Ecco, la soluzione c'era. Ma ci siamo resi conto che la stavamo sviluppando in maniera troppo rigida e doveva essere molto più agile, molto più snella. Oggi la soluzione e la tecnologia funzionano e sono accessibili da ogni nostro cliente. Anche questa volta, un continuo feedback tra generazioni diverse ha portato a una miglioria del sistema e a un ampliamento della nostra prospettiva. Beh, arrivati a questo punto della storia, vi starete dicendo tra voi, beh, fortunato tu ad aver incontrato questi mentori. O fortunati loro ad aver incontrato un gruppo di under 30 così. Devo essere onesto con voi, avete ragione. perché una vasta percentuale di giovani ammette che nel posto di lavoro è visto più come un peso che come una risorsa. E sebbene sia una cosa normale per noi giovani, anche noi della generazione Z, cercare mentori, non è altrettanto vero che ci sono così tanti mentori. Oggi ci sono 1,8 miliardi di giovani nel mondo, il più folto gruppo della storia dell'umanità. Un miliardo e 800 milioni di giovani, donne e uomini stanno per ereditare questo nostro mondo. I giovani sono il 25% della popolazione attuale. Ma sono il 100% e saranno il 100% del nostro futuro. Siamo pronti? Oggi? Forse no. Noi giovani abbiamo sogni e speranze per quello che realizzeremo nelle nostre vite. Vogliamo fare qualcosa per rendere questo mondo migliore. Ma abbiamo anche un sacco di paure. Sentiamo parlare ogni giorno in TV di crisi drammatiche. La crisi lavorativa, la crisi di violenza, la crisi ambientale, la crisi economica. Queste crisi sono urgenti e necessitano di essere affrontate adesso. E allora, perché siamo preoccupati? No, non dirò la solita frase, l'Italia non è un paese per giovani. Ma non voglio neanche parlarvi delle paure dei giovani in generale. Voglio parlarvi delle mie paure. Delle paure che emergono quando beviamo il caffè con i miei colleghi under 30 della start-up. Voglio parlarvi delle paure che hanno i miei amici appena laureati che si stanno affacciando al mondo del lavoro. Siamo spaventati perché sappiamo che se non veniamo coinvolti adesso, nei tavoli dove si prendono le decisioni, quando siederemo noi a quei tavoli, ignoreremo le lezioni apprese dalla storia. Siamo spaventati perché sappiamo che le nostre idee... Grazie. Siamo spaventati perché sappiamo che le nostre idee di cambiamento potrebbero essere troppo destabilizzanti e quindi bocciate subito dalle generazioni precedenti. E allora, c'è un modo in cui possiamo aiutarci concretamente, gli uni con gli altri? In modo in cui potete aiutare il 25% della popolazione a creare un futuro migliore? La risposta è sì. Poiché grazie al dialogo intergenerazionale, noi giovani, come cita Garimberti, biologicamente abbiamo dalla nostra parte intraprendenza e vitalità. Ed è sulla base di questo che ricompenseremo la vostra fiducia. grazie al dialogo intergenerazionale, grazie al continuo scambio di feedback tra generazioni, potremmo invertire un trend che perdura da oltre dieci anni e che ci vede secondo l'ANSA tra gli Stati europei dove c'è la drammatica emigrazione di talenti. In questo modo, grazie a un ponte tra passato e futuro, meno giovani decideranno di crearsi un futuro all'estero. Perché il futuro potrebbe essere qui. Grazie. Grazie.