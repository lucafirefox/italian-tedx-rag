 La crisi climatica è qui, oggi. Nel corso degli ultimi decenni il nostro pianeta ha assistito a cambiamenti climatici senza precedenti, che sono sotto gli occhi di tutti e che non possono essere né ignorati né sottovalutati. L'aumento delle temperature ha portato a una vera e propria metamorfosi del nostro pianeta, con i ghiacci che si sciolgono e il livello del mare che si alza. Da inizio del Novecento si è alzato di circa 20 centimetri e si stima che entro la fine del secolo aumenterà di oltre un metro. Immaginate quindi quale sarà lo scenario per tutte quelle comunità costiere e lacustri, che saranno destinate a vedere l'acqua avanzare, portandosi via gran parte delle loro terre. l'agricoltura e la coltivazione sono senza dubbio i settori maggiormente colpiti dal cambiamento climatico, non solo per la riduzione delle terre arabili, ma anche e soprattutto per la riduzione della qualità dei raccolti. Infatti, eventi meteorologici estremi e sempre più frequenti sono in grado di spazzare via intere coltivazioni nell'arco di poche ore, contribuendo così alla crisi alimentare nel mondo. Di fronte a uno scenario di questo tipo dovremo mostrarci tutti uniti nel cercare di limitare i danni dell'azione dell'uomo nel nostro pianeta. Ma non è così. Negazionismo, complottismo, la crisi climatica non esiste. Questa è la voce di tutte quelle persone che rifugiate dentro la loro comfort zone non vogliono accettare la realtà. Perché prenderne coscienza vorrebbe dire accettare di cambiare il proprio stile di vita per il bene comune. E la verità è che la maggior parte delle persone non sono disposte a farlo. Il cambiamento spaventa, è vero, ma è soltanto attraverso il cambiamento che sarà possibile l'evoluzione. Soltanto dopo aver mosso i primi passi avanti, potremo guardarci indietro e renderci conto di quanto invece sarebbe stato pericoloso rimanere fermi nel punto in cui eravamo. la storia che vi racconto oggi è la storia di Nemo's Garden ed è la storia di chi fermo proprio non sa stare. E di come attraverso un'intuizione creativa o un'idea apparentemente bizzarra sia in realtà possibile trovare soluzioni inedite per il bene di tutti. La missione di Nemo's Garden è quella di sperimentare in mare un sistema di agricoltura alternativo e sostenibile. Siamo infatti convinti che su un pianeta composto per il 70% d'acqua, percentuale che come abbiamo visto è destinata ad aumentare ulteriormente, il futuro dell'uomo dovrà inevitabilmente passare per gli oceani. Nemo's Garden è quindi il primo sistema di agricoltura subacquea al mondo. Si tratta di vere e proprie serre sottomarine in cui vengono fatte crescere piante terrestre con l'intento di mettere a punto un sistema di crescita totalmente autosostenibile, riutilizzando ciò che il mare ci dona naturalmente. Il progetto pilota di Nemo si trova a Noli e copre una superficie quadrata di circa 100 metri quadri a 100 metri dalla riva. È stato inserito nelle acque di Noli, è all'interno di queste acque temperate in cui la temperatura è compresa tra i 16 e i 22 gradi. La struttura del Giardino di Nemo è composta da 9 biosfere che come grandi palloncini pieni d'aria galleggiano sotto la superficie del mare ad una profondità compresa tra i 6 e gli 11 metri. Al centro della struttura svetta l'albero della vita che ha la funzione di portare energia e utenze alle biosfere circostanti ed è anche un simbolo che ci portiamo dietro da Expo 2015 a cui abbiamo partecipato rappresentando la regione Liguria e che vuole rappresentare il futuro, il progresso e l'innovazione. Probabilmente vi state chiedendo quali sono i benefici di un sistema d'agricoltura alternativo come questo. Innanzitutto dobbiamo chiederci quali sono i fattori chiave per la crescita di una pianta e fondamentalmente sono quattro. Acqua dolce, stabilità termica, luce e protezione. La coesistenza e la compresenza di questi quattro fattori sembrerà strano ma non è così semplice da ritrovare in natura, mentre è una condizione sempre ritrovabile sott'acqua. Infatti è possibile ottenere acqua dolce a partire dall'acqua salata. La luce e il calore solare arrivano alla biosfera sotto il livello del mare. L'acqua salata presente all'interno della biosfera evapora, rilascia i sali, arriva a condensazione all'interno delle pareti della serra e si trasforma in acqua dolce che viene riutilizzata per alimentare le piante. Le piante sott'acqua godono inoltre di una maggiore stabilità termica e sono naturalmente protette da parassiti e agenti atmosferici. Senza dover ricorrere a pesticidi inquinanti come invece spesso accade nel sistema di agricoltura tradizionale. Si tratta quindi di un sistema autosostenibile al 100%. Questo piccolo miracolo è stato reso possibile nel 2012 quando il nostro presidente Sergio Gamberini, esperto di subacqua ma anche appassionato di agricoltura, ha deciso un po' per gioco di provare a far crescere del basilico sotto il livello del mare. Nessuno avrebbe immaginato quale sarebbe potuto essere il potenziale di un'idea così apparentemente bizzarra. Oggi però, a distanza di 12 anni dalle prime sperimentazioni, Nemo's Garden è stato recensito da National Geographic come una delle 100 tecnologie in grado di salvare il mondo. È un grandissimo riconoscimento che ci fa comprendere di essere sulla strada giusta e che in qualche modo dà significato a tutti gli sforzi fatti durante questi anni. Una delle prime grandi sfide che abbiamo dovuto affrontare è stata la creazione di una camera d'aria sotto il livello del mare. L'ingegner Gamberini sapeva bene che per lo stesso principio fisico per il quale se prendo un bicchiere vuoto e lo inserisco all'interno di una bacinella piena d'acqua rimarrà sempre uno strato d'aria al suo interno. Per lo stesso principio fisico utilizzando una serra sottomarina dalla forma semisferica sarebbe stato possibile creare una grande camera d'aria al suo interno e conseguentemente una superficie d'acqua salata ma all'interno del mare. Un altro grande traguardo è stato per dimostrare che le piante cresciute in Nemo's Garden hanno una maggiore concentrazione di oli essenziali, di proprietà antiossidanti e di polifenoli. È stato dimostrato dall'Università degli Studi di Pisa e la ragione sta nel fatto che sott'acqua le piante godono di una maggiore pressione atmosferica ma di un minor apporto di luce solare. Questo le mette in una condizione di stress iniziale che le porta a rinvigorirsi, a rinforzarsi ed anche ad arricchirsi di maggiori sostanze nutritive. Le caratteristiche speciali delle nostre piante ci hanno aperto le porte del mercato farmaceutico, cosmetico e del food. Nel tempo la struttura di Nemo's Garden è cresciuta passando da una singola biosfera a nove. Mano a mano che la struttura di Nemo's Garden cresceva il fondale prendeva vita. Il fondale di Noli è sempre stato un fondale sabbioso, del tutto in ospitale per la maggior parte delle creature marine. La grande scoperta è stata che dopo l'installazione di Nemo's Garden si è venuto a creare una sorta di effetto reef per cui moltissimi animali sono riusciti a trovare un rifugio e una casa tra le strutture e gli ingranaggi di Nemo's Garden. Pensate che oggi è possibile avvistare a Noli i cavallucci marini, cosa che prima non era mai avvenuta e che ha destato un grandissimo interesse da parte dei biologi marini e anche e soprattutto dei turisti. Non tutto nella vita però va come programmato e spesso ci si ritrova ad affrontare situazioni inaspettate. Dal 2018 al 2021 abbiamo dovuto affrontare la più grande tempesta mai registrata nel Mediterraneo e subito a seguire la pandemia. L'enorme quantità di energia che abbiamo dovuto spendere per la ricostruzione della struttura e a seguire per fare in modo che questa realtà continuasse ad esistere in un momento in cui invece il mondo si stava fermando ci ha però permesso di vedere sorgere il sole dopo il buio più totale. Il 2021 è stato infatti l'anno della ripartenza quando grazie a Luca Gamberini siamo riusciti ad attirare l'attenzione di un colosso della tecnologia che ha deciso di diventare il nostro partner tecnico dandoci la possibilità di cominciare a investire su implementazione e scalabilità. Negli ultimi due anni la tecnologia Nemo's Garden è stata esportata in altre parti del mondo. Oggi infatti oltre al progetto pilota di Noli esistono altri tre giardini di Nemo nel mondo. Uno negli Stati Uniti e due in Medio Oriente. L'anno scorso abbiamo anche lanciato la prima linea food di Nemo's Garden. Si tratta di un intento di diffusione dei nostri prodotti alimentari e l'obiettivo è quello di rendere Nemo's Garden un'esperienza sensoriale accessibile a tutti. Quello che maggiormente ricordo della mia prima volta in Nemo's Garden è senza dubbio il fortissimo odore di basilico che ho sentito una volta entrata nella biosfera. Avevo visto moltissime foto, avevo visto moltissimi video, ma quello che ancora oggi mi rimane impresso nella memoria è quel profumo e il silenzio di quel luogo così fuori dal comune. Sono infatti le emozioni e le sensazioni a rendere concrete e reali le cose ed è proprio da questa consapevolezza comune che nasce la linea food Nemo's Garden. Cosa ci riserverà al futuro? Immaginiamo che Nemo's Garden possa essere una best case nel passaggio verso un'economia circolare a emissioni zero. Immaginiamo che la tecnologia Nemo's Garden possa essere adottata lungo le coste di tutto il mondo, presso quei paesi in cui non ci sono risorse, in cui non ci sono terre arabili, in cui non c'è acqua dolce. Immaginiamo di inventare un nuovo settore industriale che possa per davvero essere una risorsa per tutte quelle comunità costiere e lacustri e perché no, di inventare anche nuove posizioni lavorative come quella dell'agricoltore subacqueo. La storia di Nemo's Garden è una storia che racconto volentieri, non solo perché è una storia a cui sono molto affezionata, ma perché davvero credo che abbia la potenzialità per innescare quella trasformazione culturale necessaria per cambiare il corso delle cose. Mi auguro che sia un invito all'attivazione affinché tutti voi possiate sentirvi partecipi di quel processo evolutivo che ha bisogno della comprensione e del contributo di tutti, a tutti i livelli, dalla gestione della quotidianità alle scelte aziendali e politiche. Siamo noi che abbiamo la responsabilità e il dovere di rimediare agli errori del passato e di costruire un futuro migliore.