 Andrea Bozzi Quanto ci risulterebbe assurdo, inconcepibile, che una persona acculturata non sappia chi è Alessandro Manzoni o quando si è formata la Repubblica Italiana. Eppure sembra molto più accettabile, quasi divertente, che una persona non conosca le tabelline, o che si vanti di non sapere le parti del corpo umano, i nomi dei pianeti del sistema solare. Mi è capitato spesso di parlare con persone convinte che per avere una buona idea scientifica non sia necessario studiare scienza, ma che anzi questo possa essere una perdita di tempo. Certo, le idee sono meravigliose, soprattutto le più folli. Se ci pensate il nostro mondo evolve grazie a pensieri innovativi, ma questi pensieri devono essere sempre accompagnati da esperienza e da conoscenza. Non ci sogneremo mai di andare da un insegnante madrelingua di giapponese e dire che ne sappiamo più di lui o lei sulla cultura del sollevante perché abbiamo visto Naruto, oppure perché siamo drogati di sushi. Però una cosa del genere nella scienza succede. Questi sono alcuni esempi di commenti che ci siamo trovati sotto un video divulgativo fatto con un mio collega astrofisico qualche anno fa sugli allunaggi degli anni 70. Ecco, che tristezza sti due, tutte chiacchiere distintivo, salutami la tua logica. Ora, al di là dell'insulto in sé, che dietro Tassiera secondo me non ha assolutamente valore, la cosa che emerge è questa sensazione che le informazioni scientifiche passate non siano abbastanza, non siano rilevanti, non siano degne di nota. Come se la scienza non avesse la stessa dignità degli altri ambiti della conoscenza. Certo, le scienze di base, tipo la fisica, la chimica, la biologia, sembrano delle volte astruse, difficili da comprendere. E c'è questo stereotipo degli scienziati dentro torri d'avorio che sono bestie rare, restie a provare emozioni e a comunicare con il mondo esterno. Ma io mi chiedo, è proprio vero che tutti gli scienziati sono così? Perché se questo è il caso, allora la perdita di dignità della scienza è dovuta proprio a noi scienziati. O magari è anche colpa di come la scienza viene vista oggigiorno, svalutata da chi di scienza non se ne occupa. Forse è proprio la mancanza di comunicazione ad abbassare la reputazione degli ambiti scientifici. Allora io mi chiedo, perché dobbiamo ridare valore alla scienza e soprattutto come possiamo farlo? Io sono un cosmologo. Una volta mi è stato chiesto seriamente se il cosmologo è quello che vende i cosmetici. No. In realtà il cosmologo è quello che si occupa di studiare la struttura e l'evoluzione dell'universo, capire la sua storia, diciamo. Molti pensano che il modello del Big Bang spieghi l'origine dell'universo. Non è così. Questo modello e tutte le sue estensioni cercano di capire cosa è avvenuto dai primi istanti di vita in poi, ma l'origine rimane ignota, avvolta nel mistero. E io adoro i misteri. Però qualcuno di voi potrebbe chiedersi, e vabbè, e nella pratica, nell'efficientismo, che me ne faccio io a sapere che l'universo è nato 13,8 miliardi di anni fa? Più in generale, l'astronomia può essere qualcosa di imprescindibile, non solo per il progresso, ma magari per la crescita personale di ciascuno di noi. A che serve studiare il cosmo? Dove sta la sua dignità? Beh, l'essere umano studia il cielo da sempre. Le stelle sono state il nostro punto di riferimento, ma non solo per gli scienziati. Anche per poeti, scrittori, filosofi. Pensate a Dante, che utilizza le stelle nella Divina Commedia come guida per il poeta. Non a caso tutte e tre le cantiche terminano con la parola stelle. E quindi uscimmo a rivedere le stelle, puro e disposto a salire le stelle, l'amor che muove il sole e le altre stelle. Le stelle accendono la nostra curiosità. Non so se vi è mai capitato di passeggiare così di notte, a un certo punto alzare lo sguardo al cielo solo per guardare le stelle. Certo, in centro a Modena è un po' difficile. Però magari l'estate sarete usciti per vedere le stelle cadenti, quando fa caldo, le lacrime di San Lorenzo. Vi devo dire che le stelle cadenti migliori ci sono a fine autunno, tra il 13 e il 14 dicembre. Il problema è che la gente normale non sta fuori con il freddo a vedere le stelle. Io sì, ma io ho una dipendenza dal cielo stellato che è peggio di quella che ho dal cioccolato e sono messo male con il cioccolato. Questo ve lo posso dire. Però, ecco, guardare in qualche modo il cielo è qualcosa che tutti noi facciamo ogni tanto. E allora io mi chiedo, quando siamo lì a guardare le stelle, cosa pensiamo? Beh, posso dire che, a mia discolpa, non ho mai sentito una persona lamentarsi che il cielo stellato faccia schifo. Poi magari qui c'è qualcuno che mi contraddice. Alzi la mano chi pensa che il cielo stellato sia brutto. No, non mi offendo, eh. Diciamo che guardare l'universo ci fa sentire infinitesimali. Immaginate il buio che ci avvolge, questi puntini luminosi in ogni dove, fino a dove riusciamo a vedere ancora oltre, quando l'orizzonte diventa un confine. Ma sentirci infinitesimali non è un male, perché ci ridimensiona, ci fa riflettere, ci fa sentire parte di qualcosa di più grande, un piccolo puntino blu in un oceano inesplorato. Guardate, questa è proprio la nostra Terra, fotografata dalla sonda Voyager, mentre si allontanava dal sistema solare. E in quel puntino ci sono tutti gli esseri umani del passato, del presente e, per una parte, anche del futuro. E l'universo è ancora più sconfinato di quello che possiamo immaginare, perché solo per arrivare sulla stella più vicina al nostro sistema solare, che si chiama Proxima Centauri, beh, con le nostre tecnologie attuali dovremmo viaggiare 75 mila anni. 75 mila anni fa eravamo dentro le caverne. Cioè ci vorrebbe tutta la storia dell'umanità solo per arrivare sulla dirimpettaia del Sole. E l'essere umano, beh, da quando vede qualcosa che non può toccare, cerca subito di crearci un legame. La prima cosa che hanno fatto le popolazioni antiche è stata quella di creare cataloghi astronomici, inventarsi linee immaginarie che ci connettessero con l'infinito. Le costellazioni, abbiamo messo personaggi, animali, oggetti nel cielo. Oggi le costellazioni sono state fissate, sono 88, decise dall'International Astronomical Union, e servono a noi astronomi come cartina geografica del cielo. Ma nessuno ci vieta, quando usciamo di notte, guardiamo le stelle, di usare l'immaginazione e creare la nostra figura in cielo. D'altronde, se gli antichi greci, in questa, che è palesemente una W di stelle, di amacassiopea, ci hanno visto una regina seduta davanti a uno specchio che si sta pettinando i lunghi capelli, direi che possiamo fare di meglio. Anche con i nomi di stelle ci abbiamo dato dentro alla grande di fantasia. Questa qui è una stellina che non si fila a nessuno, nella costellazione del Cancro, però ha un nome bellissimo che deriva dal babilonese antico. Si chiama Arkushanan Garusha Shutu. E' che il mio babilonese è un po' arrugginito, non lo pratico spesso. Proviamo a ripeterla insieme, lentamente, così vi portate a casa una parolina nuova che non serve assolutamente a niente. Allora, Arkushanan Garusha Shutu. Arkushanan Garusha Shutu, carino, vero? Non lo ripeterei tre volte di notte davanti allo specchio, non so se si sa mai. Ecco, da tutto questo emerge un panorama un po' particolare, poetico dell'astronomia, affascinante, divertente, sicuramente emozionale. Studiare l'universo nutre la nostra curiosità, l'immaginazione. E questo è un tratto comune con la pittura, con la musica, con la poesia, con l'arte in generale come espressioni delle emozioni umane a contatto con la natura. Indaghiamo il cosmo per lo stesso motivo per cui facciamo qualsiasi altra cosa. leggere un libro, dedicarci a uno sport, a un hobby. Perché siamo appassionati e troviamo conforto nel conoscere. Senza la curiosità, senza la passione, la nostra specie non potrebbe evolvere. D'altronde molti artisti sono anche stati grandi scienziati e viceversa. Pensate a Leonardo da Vinci, che univa geniali intuizioni tecnologiche a una spiccata sensibilità per l'arte. E allora, se la scienza fosse questo? Una forma d'arte? Magari è proprio questo che serve per ridarle la dignità che sembra aver perso. Facciamo un piccolo passettino indietro nel tempo. Facevo la quarta superiore. E avevamo un professore di fisica particolarmente tosto, bravissimo, ma veramente severo, diciamo sadico. Faceva queste lezioni a livello universitario. Io me ne ricordo una in particolare in quarta. La conservazione del momento angolare. Lì a scrivere una lavagnata di conti e di formule. E noi lì a cercare di capirci qualcosa. A un certo punto si ferma, si rende conto di aver perso tutta la classe, ci guarda e fa, ragazzi, ma voi in letteratura avete fatto Dante? Sì, certo, ma che c'entra adesso? Avete fatto il paradiso in Divina Commedia. E noi, no prof, siamo in quarta, abbiamo fatto il purgatorio, il paradiso si fa in quinta. E lui, con sguardo seducente, ci guarda, guarda la lavagna e fa, «Perché aspettare? Eccolo!» E indica i conti. Ora, parte quell'istante in cui ci siamo detti, «Ma l'ha fatto veramente?» Dopo un po', però, ragionandoci, ho capito una cosa. Che dietro quella battuta si celava un retrogusto meraviglioso. Quei simboli, quelle formule non erano a caso, rappresentavano qualcosa di reale, di fisico, per l'appunto. Guardatele ai mie spalle, sembra una slide riempitiva. In realtà non è così. Quelle equazioni lì possono essere, per esempio, utilizzate per rappresentare come si evolvono le onde, che siano onde del mare, oppure le onde sonore, come la musica, o ancora le onde luminose. Lo stesso formalismo può essere usato per capire come interagiscono le particelle a livello microscopico. Tutto questo nelle formule matematiche. Ed ecco la vera essenza della scienza, un'arte. L'arte di rappresentare i fenomeni naturali usando un linguaggio. Mentre il musicista utilizza le note per rappresentare quello che prova, il pittore, la tavolozza dei colori, per dare forma a ciò che vede, lo scienziato e la scienziata usano il linguaggio della matematica per quantificare, rappresentare i fenomeni naturali. E perché questa è arte? L'arte deve generare qualcosa, un prodotto. Ce l'abbiamo anche qui. Non è un quadro, non è una scultura, non è un brano musicale, ma può essere tutto questo. È un risultato che contiene tutti i passaggi necessari per ottenerlo proprio nelle formule matematiche. Se un'altra persona riproduce quegli stessi identici passaggi dall'altra parte della Terra, ottiene lo stesso risultato. Una garanzia di equità, di universalità e di riproducibilità. E questo è un tassello solido, affidabile, per costruire altri risultati, nuove conoscenze verso una nuova consapevolezza. Attenzione però, affidabile non vuol dire certo. Nella scienza la certezza non esiste. Io posso solo garantire che quello che ho ottenuto lo posso riottenere esattamente uguale se indago la natura nelle stesse condizioni. Ma se cambio quelle condizioni, beh, nessuno mi garantisce che lo stesso risultato sia valido in tutto l'universo. Come l'arte, anche la scienza lascia spazio all'immaginazione. E qui, in questa vena artistica, sta la dignità più profonda della scienza. Non è uno strumento per il progresso tecnologico. È nutrimento per l'animo. Non abbiate paura di studiare scienza. Lasciatevi affascinare dalla bellezza del cosmo e delle sue regole, dall'infinitamente piccolo all'infinitamente grande. Esplorate nuovi orizzonti. D'altronde, la specie umana ha da sempre cercato di sfidare i propri limiti. L'orizzonte è la linea che sottolinea l'infinito, diceva Victor Hugo. E forse proprio in questo si cela la nostra più profonda umanità, nel bisogno di abbracciare l'infinito, connessi armoniosamente alla dolce sinfonia che ci viene regalata dal cosmo. In quest'ottica, anche la vita diventa arte, una volta che abbiamo sfidato l'orizzonte per accogliere l'infinito. Grazie. Grazie. Grazie. Grazie. Grazie. Grazie. Grazie. Grazie. Grazie.