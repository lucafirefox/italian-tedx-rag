 Rela Zaini Revisore-Porto Oggi voglio parlarvi di relazioni. Di per sé potrebbe sembrare un concetto banale, in fondo è una parola a nove lettere che tutti noi conosciamo. Relazioni. Il significato è quello di stringere un rapporto, un legame. E siamo esseri umani. In quanto esseri umani siamo animali sociali. Già Aristotele lo affermava. Siamo per natura portati ad entrare in contatto con gli altri. Che parte è essenziale del definirsi della nostra identità. È una caratteristica intrinseca e distintiva dell'essere umano. Quando nasciamo siamo portati a costruire relazioni. E allora fermiamoci un attimo. Provate a pensare quante relazioni avete costruito nell'arco della vostra vita. Qualcuno di voi avrà iniziato a stilare una lista infinita di persone con cui è entrata in contatto. Ma siamo davvero sicuri che quelle siano relazioni vere, solide, importanti? Per scoprirlo prendete i vostri cellulari. E aprite la lista dei contatti. Iniziate a scorrerla. Quante di queste persone potreste chiamare e chiedere loro di sospendere qualsiasi cosa stiano facendo e di raggiungervi qui adesso perché voi avete bisogno di loro? Queste sono le vere relazioni. Ricordiamoci che si può essere in mezzo ad una folla di persone, ma ci si può sentire estremamente soli. Quanti di voi ambiscono ad essere felici? Sulle mani. Pensate che è stata fatta una ricerca ad Harvard, che peraltro è la ricerca più lunga della storia. È durata oltre 80 anni. E si poneva una domanda. Quali sono gli elementi che impattano maggiormente sulla qualità della vita delle persone, che fanno sì che le persone vivano una vita sana e felice? A questo studio hanno partecipato 724 ragazzi, la metà provenienti dall'Ateneo Bostoniano e l'altra metà provenienti dai suborghi più poveri di Boston. Ogni due anni ricercatori e psicologi li incontravano, li intervistavano, facevano esami medici. Nel corso degli anni questi ragazzi sono diventati alcuni imprenditori, altri operai, alcuni medici. Pensate, uno addirittura presidente degli Stati Uniti d'America. E il risultato di questo studio, le persone che vivono una vita sana e felice, sono le persone che nella loro vita hanno costruito relazioni. Punto. L'ingrediente segreto della felicità sono le relazioni. Eppure se io dovessi chiedere a voi cosa ti serve per essere felice, mi dareste principalmente tre risposte. La salute, il denaro e il successo. Pensate che addirittura il successo potrebbe impattare negativamente la nostra felicità, perché sentiamo il peso delle aspettative che gli altri hanno su di noi. Siamo costantemente sotto i riflettori. E il denaro, vabbè, il denaro non è certo un segreto che contribuisca ad essere felici, ma non così tanto quanto ci aspettiamo. E allora perché se ci sono anche studi che ci dicono che per vivere una vita sana e felice ciò di cui abbiamo bisogno sono le relazioni, la nostra risposta non è relazioni. Perché le relazioni vanno costruite. Costruire relazioni è semplice, ma non è facile. È un po' come quando stiliamo la lista di buoni propositi. Tutti noi stiliamo la lista di buoni propositi. Prendersi cura di se stessi, mettersi in forma, magari iscriversi in palestra. Ma per tenersi in forma non basta iscriversi in palestra. In palestra ci dobbiamo andare, la palestra la dobbiamo frequentare, dobbiamo fare esercizio con costanza e regolarità. Dobbiamo impegnarci, dobbiamo investire tempo ed energie. E la stessa cosa vale per le relazioni. Le relazioni vanno costruite, le relazioni vanno coltivate. Dobbiamo impegnarci, dobbiamo investire tempo ed energie. Sapete che nella nostra vita lavoriamo 90.000 ore. Tra i 25 e i 65 anni, se siamo fortunati ovviamente, passiamo il 40% del nostro tempo a lavorare e il 30% a dormire. E allora come possiamo passare la maggior parte del nostro tempo a lavorare e prenderci cura della nostra vita, della nostra salute, della nostra felicità? Io di questo ne ho fatto il mio lavoro. Terminati gli studi in economia aziendale e management, in Italia e all'estero sono rientrata in Italia, io ho mostrato i primi passi nel mondo del lavoro. E tutto, dico tutto, girava intorno a numeri, profitto, fatturato, trend di mercato. E con questo non voglio dire che le relazioni non ne facessero parte, ma erano un aspetto marginale, non erano la priorità. Però nella mia vita, fortunatamente c'è stata una persona che vent'anni fa ha deciso di cambiare il modo in cui gli imprenditori, i professionisti italiani fanno crescere la loro attività, sviluppano la loro attività come? Costruendo relazioni significative e a lungo termine. Me lo ricordo ancora quando dall'uscire con la sua 24 ore, vestito di tutto punto, in giacca e cravatta, ha iniziato ad uscire alle 5 del mattino tutto trafelato, proiettore da una parte, computer, brochure, roll-up. Pensavamo stessi affrontando la classica crisi di mezza età. Dopo anni e anni di carriera manageriale, ha lasciato tutto per inseguire un sogno. Eppure lui in quel sogno ci credeva davvero tanto. Credeva di poter aiutare le persone a costruire relazioni importanti sul mondo del lavoro, non solo per raggiungere più velocemente il loro successo professionale, ma per migliorare la qualità della loro vita, per essere felici. E quindi la domanda che ci dobbiamo porre è come possiamo costruire queste relazioni importanti ed investire sulla qualità della nostra vita. Una formulina magica ad oggi non esiste ancora, però esiste un processo, un processo che potremmo riassumere con tre lettere. VCP. Visibilità, credibilità e profittabilità. La visibilità porta alla credibilità che a sua volta porta alla profittabilità. VCP. Partiamo con la prima fase, la V, quella della visibilità. Le persone hanno bisogno di sapere chi siamo e che cosa facciamo. E così passiamo alla seconda fase, la C, quella della credibilità. Le persone sanno chi siamo, cosa facciamo, e sanno che siamo bravi a fare il nostro lavoro. Questa è la fase che richiede più tempo, perché dobbiamo lasciare tempo alle persone per conoscerci, per vedere come lavoriamo, per sapere che facciamo bene il nostro lavoro, per sapere che siamo i migliori a fare il nostro lavoro. E così arriviamo alla terza e ultima fase, quella della profittabilità. Le persone sanno chi siamo, cosa facciamo, sanno che siamo brave a farlo, e finalmente decidono di entrare a far parte della nostra squadra. Decidono di supportarci, decidono di sostenerci. Pensate che bello lavorare insieme a delle persone che fanno parte della nostra rete, clienti, fornitori, partner, che credono in noi, credono nella nostra attività. Persone interessate in modo disinteressato al nostro successo. E io di questo ne ho fatto il mio lavoro. Quante volte siamo stressati e pensiamo di dover cercare risorse economiche da investire nel marketing per sviluppare la nostra attività. Ma siamo davvero sicuri che ciò di cui abbiamo bisogno siano solo ed esclusivamente risorse economiche. Il migliore investimento che possiamo fare per noi stessi e per la nostra attività è il capitale umano. è il regalo più grande che ci possiamo fare. Perché possiamo davvero costruire un mondo migliore a partire dalle relazioni. nessuno ci ha detto che il mondo del lavoro debba essere una giungla. Nessuno ci ha detto che nel mondo del lavoro debba vigere la legge del più forte. Possiamo costruire un mondo dove le persone collaborano tra di loro, si sostengono a vicenda, credono nel successo reciproco. e non lo dobbiamo solo a noi stessi, lo dobbiamo alle persone che ci circondano, quelle a cui vogliamo bene. lo dobbiamo al 31% della popolazione, i bambini, che sono il 100% del nostro futuro. E oggi io non sono sola, grazie a quella persona che vent'anni fa ha deciso di cambiare il modo in cui l'Italia e gli imprenditori lavorano, io oggi cambio il modo in cui il mondo fa affari. insieme ad altre 320.000 persone in oltre 77 paesi nel mondo. E se faccio quello che faccio, lo devo a quel genio sognatore che vent'anni fa pensavo stesse affrontando una crisi di mezza età. Quindi grazie papà. Quello che ho imparato è che possiamo davvero costruire un mondo migliore, costruire le relazioni. E attenzione che per costruire relazioni non dobbiamo necessariamente essere estroversi. Io ne sono un classico esempio, sono l'opposto della regina della festa. Quando vado ad un evento, sono in mezzo alle persone, individuo quella persona, quelle due o tre persone, con le quali mi sento più a mio agio e faccio domande, le ascolto. Ricordiamoci che una relazione ha due vie. In una relazione una persona parla e l'altra persona ascolta. E quindi inizio a costruire con loro qualcosa di importante. Le ascolto. E non è poi così complicato, soprattutto se sono consapevole dell'impatto che potrebbe avere sulla mia vita. Quindi costruiamo un mondo migliore e per farlo e costruire relazioni non è poi così complicato, non serve essere estroversi, ma dobbiamo essere disposti ad impegnarci. E tutto gira intorno a quelle tre letterine, VCP, visibilità, credibilità e profittabilità. ed è un processo che può essere innescato in qualsiasi momento, in qualsiasi contesto, anche adesso. Guardatevi intorno. Chi c'è seduto accanto a voi? Sapete chi è e che cosa fa? Se la risposta è no, potrebbe essere l'opportunità per iniziare a costruire qualcosa di importante, che potrebbe fare davvero la differenza sul vostro futuro. Quindi impegniamoci a costruire relazioni perché possiamo davvero creare un mondo migliore.