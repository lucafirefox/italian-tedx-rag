 Leonardo Silva Revisorevole Vi siete mai sentiti bloccati? Bloccati in un progetto o nel risolvere un problema? O magari nel migliorare in quello che sapete fare? Vi siete mai tirati indietro dallo scoprire qualcosa di nuovo? Io, in qualità di scoltrice, voglio condividere con voi le mie strategie per gestire il blocco creativo, che non colpisce necessariamente solo gli artisti, ma chiunque può soffrirne in un certo momento della propria vita. Quando ci troviamo in una situazione di stallo, è naturale ritirarci nella nostra zona di comfort. Non siamo in grado di fare un passo in avanti, ma non restiamo nemmeno fermi. e quindi ci isoliamo, facendone invece uno indietro, di passo. Sarebbe importante capire che, mentre indietreggiamo, potremo perdere di vista le opportunità che si trovano al di fuori della nostra zona di comfort. Ed è quello che è successo a me. La strada della creatività l'ho presa in un momento di blocco nella mia vita, ma è stato improvvisamente amore. Attraverso curiosità, passione e costanza, sono riuscita a migliorare nella mia disciplina e a sentirmi inclusa nell'ambiente artistico. Però qualche volta questo blocco creativo c'era. Il fantasy ispira le mie creazioni. Sono una grande appassionata di Tolkien, ovviamente del Signore degli Annelli. A voi piace? Sì! Bene. Mi ricordo che qualche anno fa mi hanno invitata per la prima volta a Luca Comics & Games nell'area performance per scolpire un drago dal vivo. Immaginatevi la folla che riempiva i padiglioni. A malapena c'era spazio per camminare. Io ero terrorizzata al pensiero di distrarmi e fare una brutta figura in mezzo a tutte quelle persone. Certamente, mentre lavoravo, qualcuno si avvicinava di tanto in tanto per salutare, però io con un sorriso e poche parole non dedicavo più di un minuto prima di tornare alla scultura. Quello a cui pensavo in quel momento era di finire il lavoro e di non avere qualche blocco creativo. Ve lo immaginate? Un blocco creativo? Lì? In mezzo a tutta quella gente? Beh, non ci avrei fatto una bella figura. Il tempo non passava mai, faceva caldissimo, il rumore di fondo con musica mischiata a voci riempiva le mie orecchie. È difficile concentrarsi quando i rumori esterni sovrastano addirittura la musica dentro le cuffie. Sappiamo che la creatività non è il privilegio di pochi, ma è una caratteristica di tutti noi. L'opportunità di pensare in modo innovativo è dovuta alla sinergia fra le nostre esperienze quotidiane e l'accumulo di conoscenza ed è il risultato di connessioni sinaptiche che si formano nella nostra mente. Durante il nostro viaggio portiamo con noi il potenziale di trasformare la realtà. Ora, voglio condividere con voi un parallelo affascinante. Avete mai pensato a quanto il processo di miglioramento in una disciplina e la dinamica di una relazione amorosa si somiglino? Sembra un po' strana come domanda. Entrambe queste situazioni apparentemente diverse hanno una cosa in comune. Entra in gioco lo stesso tipo di sentimento. Ci sentiamo travolti dall'amore. Entrambe queste situazioni hanno bisogno di un mix di curiosità, passione e costanza. Ricordate queste tre parole. Curiosità, passione e costanza. La curiosità è il primo elemento necessario per migliorarsi e per iniziare ogni attività e svolge un ruolo cruciale in entrambi i contesti. E' ciò che ci spinge a esplorare nuovi aspetti della disciplina o della persona amata. Così come una relazione cresce attraverso la scoperta reciproca, il miglioramento in una disciplina si nutre della continua ricerca di conoscenza. Continua perché qui entra in gioco la costanza. La costanza è il secondo elemento, è la colla che tiene insieme il percorso di crescita o la relazione. La costanza la conosciamo tutti. Nella nostra quotidianità la chiamiamo abitudine, che però senza curiosità e passione resta un automatismo. Essere consapevoli che il successo richiede tempo e impegno continuo è simile alla cura che una relazione richiede per prosperare nel lungo termine. La passione è il concetto più semplice da capire, ma quello più difficile da gestire. Risiede nell'amore per ciò che facciamo, però, indipendentemente dai risultati. liberarsi dalle catene delle aspettative è il passo cruciale per nutrire la passione che risiede in noi. E a tal proposito vi faccio l'esempio di Pigmaglione. Pigmaglione è quello scultore che, pur considerando le donne frivole e facilmente preda di emozioni, ed è per questo che se ne teneva alla larga, nelle segrete del suo laboratorio scolpì una donna d'avorio, con forme perfette, che solo Afrodite poteva avere. Notte dopo notte, lisciando l'avorio con acqua e sabbia, si innamorò follemente della sua creazione, al punto che chiese ad Afrodite di fargli dono di una fanciulla uguale alla scultura. Afrodite ascoltò le sue preghiere. E una sera, diversa dalle miglia altre in cui non successe nulla, Pigmaglione si accorse che, bacio dopo bacio, la pelle d'avorio della fanciulla si ammorbidiva e si riscaldava, diventando infine una donna in carne ed ossa. Pensate, un finale felice nell'antica Grecia, dopo tutte quelle tragedie ci voleva. Così come ci si innamora di una persona, ci si può innamorare di un'attività. E siamo così disposti ad investire tempo ed energie, senza sentirne la fatica, per intraprendere il nostro processo di crescita. Io mi sono innamorata della scultura. Adesso passiamo alla parte pratica. Un primo metodo che ho trovato per superare un blocco è stato quello di rinunciare al superfluo e usare questi. Niente strumenti, nessun utensile, per vedere cosa riesco a fare senza. Solo le mani, per sentire la materia prendere forma sotto la pressione delle dita. Invece, un secondo metodo, ancora più efficace del primo, è quello di rinunciare alle aspettative. E cioè, ho iniziato la pratica della distruzione. Che detta così sembra, chissà, che distrugge. Però sì, avete capito bene. Dopo aver completato un'opera, la distruggo, suscitando parecchio sconcerto negli altri. Il materiale lo permette perché utilizzo un'argilla a base d'olio che non durisce mai, nemmeno se trattata. Però un illustratore, ad esempio, potrebbe creare un'opera con dei gessetti su una lavagna e poi cancellarla senza lasciarne alcuna traccia. Un fotografo scattare delle foto e cancellarle, anche se bene. Nel mio caso, dopo tutto il tempo impiegato per creare un'opera, distruggerla e riciclarla mi allena a non affezionarmi all'oggetto o all'idea. Senza aspettative, il blocco svanisce. Questo metodo funziona, però nel tempo diventa meno efficace. Attenzione ad abusarne, perché poi fa un effetto un po' come un antibiotico. il cervello si adatta e anticipa. Il distacco da ciò che facciamo ci aiuta a non subire la pressione delle aspettative e delle critiche per il nostro lavoro, che possono avere un'influenza negativa su di noi. Per spiegarvi meglio questa filosofia, voglio portarvi in Tibet. Vi ho portati in Toscana a Luca, nell'antica Grecia. Andiamo anche in Tibet. Voglio portarvi in un remoto monastero. Immaginate dei monaci riuniti in un rituale. La luce flebile delle candele, l'aria impregnata di incenso. Con devozione cominciano a far cadere granelli di sabbia colorata sul pavimento, creando intricati disegni dentro un grande cerchio. Ogni granello, come una piccola gemma, si fonde con gli altri, dando forma a un magnifico mandala, una rappresentazione visiva della bellezza dell'universo. Una volta completato, i monaci, con rispetto e consapevolezza della fugacità dell'esistenza, spazzano via quell'elaborata opera. Questo gesto, un potente simbolo di impermanenza e distacco dal mondo materiale, è un insegnamento profondo che richiama alla mente la natura di tutte le cose. La distruzione, creazione del mandala diventano un ciclo eterno che celebrano la bellezza dell'effimero. Tornando a noi, ci piace viaggiare, però bisogna pur tornare, io ogni tanto cambio gli approcci per mantenere l'efficacia, però voi vi potreste chiedere come è possibile coltivare la creatività e superare un blocco creando, distruggendo e riciclando? La risposta è intuitiva ma efficace. Non è sufficiente solo ideare un progetto e poi eliminarlo, questo è scartare un'idea. È essenziale materializzarlo, anche in una forma rudimentale come una bozza o uno schizzo, per poi procedere al riciclo e ricominciare il processo creativo. Nessuno vi dice di distruggere ciò per cui avete lavorato una vita intera, ovviamente. Fatelo con le cose che richiedono meno tempo. Questa strategia mi ha aiutato spesso a superare dei blocchi come vi ho già spiegato. È normale sperimentare un blocco creativo. Se lo sperimentate è buon segno. Preoccupatevi invece del contrario perché potrebbe indicare la mancanza di stimoli per la vostra evoluzione creativa. Parlandovi di tutte queste cose non posso fare a meno di ripensare a quel giorno in fiera come mi sono isolata per cercare di fare bene il mio lavoro. Mi ricordo che la responsabile dell'area venne a chiedermi se avessi bisogno di qualcosa se andasse tutto bene. Mi disse inoltre che uno dei signori a cui io non dedicai del tempo in realtà era Ted Nassmith, l'illustratore delle opere di Tolkien, il Signore degli Anelli, il Simarillion, lo Hobbit, quelle là che conosciamo un po' tutti. Ho passato i successivi dieci minuti a cercarlo con lo sguardo fra la folla ma ormai era andato. Mannaggia a me, riacchiappalo. Come sarebbe uscito quel drago se avessi dedicato più di 15 secondi a quella persona magari facendo domande scambiando idee? Ed è così che meglio tardi che mai ho scoperto un terzo metodo per superare un blocco scambiando idee appunto e comunicare con gli altri. Vedete, spesso per evitare la sfida di un blocco emotivo creativo ci rifugiamo nelle nostre zone di comfort e se per migliorare e sbloccarci noi non prestiamo attenzione a cosa ci circonda come possiamo pretendere di farcela? Invece resistere all'isolamento cercando risposte al di fuori di noi abbracciando le opportunità ci consente di arricchire il nostro percorso con nuove conoscenze aprendo le porte al miglioramento. Solo così possiamo arricchire il nostro bagaglio trasformando le sfide in occasioni di crescita. Rinunciare al superfluo rinunciare alle aspettative permetterci di essere curiosi e di amare ciò che facciamo è la ricetta per superare qualsiasi blocco. È normale sperimentare un blocco però bisogna prenderne atto e saperlo superare. Averlo è sintomo di amore per ciò che facciamo. Non scordiamoci di quell'amore che ci ha spinto ad iniziare. Ricordate l'amore non richiede la perfezione chi se ne frega della perfezione richiede una cosa veramente semplice essere presenti. Applausi