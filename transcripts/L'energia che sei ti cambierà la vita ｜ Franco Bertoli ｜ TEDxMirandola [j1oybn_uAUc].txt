 Maria C. Revisore, Siete carichi? Felici? Motivati? No, non mi sembra, non mi arriva la vostra energia. Ma l'energia che siamo è molto più importante di quello che sappiamo. Io l'ho imparato sui campi, questo è il mio attrezzo, con questo sono diventato uno dei più bravi del mondo. E quando vai in campo hai delle competenze, sei preparato tecnicamente, tatticamente, preparazione fisica, ma questo non vuol dire che giocherai bene. La stessa metafora nella vita. Andate a lavorare al mattino, avete le competenze, siete preparati, ma è solo l'inizio della vera sfida umana. Qui parliamo di corpo e mente, io ci aggiungo e lo metto davanti, lo spirito umano che ognuno di voi è e quello che voi portate di più importante di tutto. perché l'energia umana è il vostro stato d'animo. Siete motivati, siete felici, perché se non lo siete, potete avere tante competenze, ma ve ne fate relativamente poco. Inizi la partita con le competenze, è chiaro che ce l'hai, altrimenti l'allenatore non ti mette in campo. Ma questo vuol dire che giocherai bene? No, ragazzi. Quindi prendetevi cura della vostra energia, del vostro spirito, dell'essere il meglio di voi stessi, che ha un significato anche tecnico preciso. Essere il meglio di me è la prestazione, la performance. Se io voglio essere il meglio di me, mi devo prendere cura della performance che non è il risultato. Il risultato è la conseguenza della performance. È finita la performance quando c'è il risultato. Quindi quello che conta, la performance potremmo dire che è il percorso, il viaggio, il processo, il cammino, se vi piace, è un po' più filosofica. Ma quello che conta nella vita, nell'impresa, in una partita di pallavolo da due ore, è quello che io faccio durante il percorso. E questo lo possiamo vedere bene guardando che la performance dipende da tre fattori. Uno, il futuro, il risultato, l'obiettivo che vogliamo raggiungere. Vero, però il risultato non lo conosciamo. È vero che ci motiva, perché l'obiettivo ci motiva, muove una delle più importanti energie, ma non sappiamo il risultato. È un mistero. E se non la gestiamo bene, faccio il mental coach, ci viene l'ansia da prestazione. O ancora peggio, abbiamo paura di giocare male, abbiamo paura di perdere. È una sega mentale, non lo conoscete il futuro. Smettete di pensare al risultato. Va bene per trovare l'obiettivo, per motivarmi, poi basta. Poi per la prestazione, punto due, mi serve l'allenamento, la preparazione. Mi serve la mia storia, la mia esperienza. Ho imparato dal passato. E questo è importantissimo. Aggiungo anche, visto l'argomento qui, mi prendo cura di me. Body, mind and spirit. Corpo, mente e spirito. Che sono olistici ed inseparabili. Se non mi prendo cura di queste tre parti, non posso essere il meglio di me. E questo lo faccio prima della prestazione. Prima della partita, prima di andare a lavorare lunedì mattina. Nel passato vi do anche un piccolo pericolo, soprattutto col passare degli anni. L'esperienza è importante, ma bisogna lasciare andare quello che non ci serve più. Impariamo dal passato e poi lasciamo andare. Altrimenti abbiamo una zavorra da portare avanti che diventa veramente complicata. Il terzo fattore determinante della performance è la presenza di spirito. Siete presenti qui, ora, adesso, o guardate i telefonini, siete distratti? Perché le distrazioni, i telefonini, anche in autostrada vedete quello che ci causano, ma anche sul lavoro. La concentrazione è fondamentale, la presenza di spirito. Si sente in una stanza quando si fa una riunione. si sente in uno spogliatoio, si sente in campo. Se non sei concentrato non vali niente. Ma non perché non hai le competenze, ma perché non le usi come vanno usate. Non vedi il gioco, non hai la visione. Perché? Perché non sei presente. Oggi il tema della presenza è una grande sfida. ce l'abbiamo a tavola con i nostri figli, che non sono presenti, ma a volte anche noi genitori non siamo un buon esempio. Ma mi fermo qui. Quindi tre fattori. Futuro, obiettivo che mi motiva, passato che mi insegna e mi allena e mi prepara, ma devo lasciare andare quello che non mi serve. Presenza, concentrazione. In pochi minuti cosa ci vuole? Il corpo è sempre presente. La mente e i pensieri vagano. Nel corpo c'è il respiro. E ci sarebbe un mondo. Fa bene anche a me adesso. Ricordatevi di respirare. Perché un respiro mi dà un po' di calma. Il respiro mi dà la lucidità sotto pressione. Ho bisogno di calma. La calma è la virtù dei forti. E se sono lucido, prenderò la decisione migliore in quel momento. E questo è il meglio di me, il meglio che posso fare. Ed è su questo che dobbiamo agire. Voglio essere, ho la volontà di essere il meglio di me, oggi, nel presente. E questo essere il meglio di me, vediamo se sono preciso. Sì, abbastanza. Dai ancora, un po' di mani, mano di pietra mi chiamavano. Infatti non ho schiacciato, perché potevo fare dei danni per il controllo che non ho più. Essere il meglio di me, piccolo grande suggerimento che vi do, riconoscete le vostre qualità, riconoscete i vostri talenti, senti le vostre virtù di quanto non conosciate i vostri difetti. Molte persone che incontro conoscono molto meglio i loro difetti delle loro qualità e pensano di migliorare. Ma migliori poco sui difetti, migliori tanto sulle qualità. Abbiamo sentito parlare delle persone che sono appassionate, gli piace quello che fanno, gli viene bene. Se a qualche ingegnere avessimo chiesto di studiare letteratura o così, forse non gli sarebbe piaciuto, perché per loro è un difetto. Quindi riconosciamo le qualità in noi stessi e nei compagni intorno a noi, che sono molto più importanti. Lo spirito di squadra, l'energia della squadra, nasce dalla fusione delle nostre qualità al 70%, diciamo noi mental coach. 30% ci metto una pezza sui difetti, 70% mi alleno tantissimo sulle mie nostre qualità e vinciamo. Cambiate questo schema mentale, lasciate perdere un po' di più i vostri difetti, che non sono fondamentali nella vita. E andiamo verso la chiusura parlando di energie. Le energie più importanti della vita sono, abbiamo detto, la presenza, la concentrazione, la motivazione. Trovate degli obiettivi per la vostra vita. Abbiate un futuro desiderato, fermatevi che vi motiva. La motivazione è la benzina. bisogna avere fiducia a altra energia, in noi stessi e nelle persone vicino a noi. È più facile avere fiducia in me se vedo le mie qualità rispetto a se vedo i miei difetti. Non mi vado mai bene se vedo solo i miei difetti. Poi la passione. La passione spinge sulle qualità. Mi appassiona stare con le mie qualità. E questo mix, questo cocktail, mi rende felice. lo scopo della vita, essere felici. E parlo di eudaimonia, quella felicità di tutti i giorni. Non di quando sarò in vacanza, quando sarò ricco, quando no. Quella presente. E messa insieme all'impegno, alla tenacia, alla determinazione, al non mollare mai, troveremo veramente una grande soddisfazione ogni giorno dall'essere umano che siamo. e chiudo con due grandissime energie per me che sono il coraggio. Coraggio è l'azione del cuore. Giochiamo col cuore, lo si dice. Lavorate col cuore, vivete col cuore. Cosa vince il coraggio? La paura. Non abbiate paura. Superate le vostre paure con coraggio. E chiudiamo con una grandissima energia per me, che sono grande di età, che ho dovuto fare molti cambiamenti nella mia vita, la gratitudine. Amo quello che c'è com'è, qui e ora, oggi. Smettiamo di guardare quello che non abbiamo, quello che ci manca, e di lamentarci. Godiamo di quello che abbiamo. Se ci manca qualcosa, lo troveremo, va bene. Ma oggi siamo grati, come sono grato io, di quello che ho vissuto oggi insieme a voi. Vi ringrazio di cuore. Ciao. Grazie.