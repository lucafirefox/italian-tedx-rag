 C'è una frase molto famosa del fisico Robert Oppenheimer, il papà americano della bomba atomica, e è diventata ancora più famosa dopo l'eponimo film. È una frase che viene dal Bhagavad Gita, una scrittura hindu, e dice, ecco, sono diventato morte, il distruttore dei mondi. È ancora più comprensibile se uno prendesse la frase che viene qualche verso prima, che parla dello splendore di 10.000 soli nel cielo, in evidente allusione alla bomba atomica. Però la frase che personalmente preferisco tra quelle di Oppenheimer è un'altra. Viene da una intervista di un paio di anni più tardi, in cui Oppenheimer dice che nell'esplosione della bomba atomica, nel deserto di Los Alamos la fisica conobbe il peccato, e questa conoscenza è una conoscenza che non si può poi eliminare. Una evidente citazione di Milton, Il paradiso perduto, l'innocenza una volta perduta non si può riguadagnare. Ecco, se questo è il criterio con cui valutiamo le scienze, l'informatica è nata con il peccato originale. Perché la storia dell'informatica è intrecciata indissolubilmente con la storia della Seconda Guerra Mondiale. Nella Seconda Guerra Mondiale le truppe naziste utilizzavano questa macchina Enigma per cifrare i propri messaggi radio. Le comunicazioni del tuo nemico in guerra sono un bersaglio importantissimo e quindi era ovvio che gli alleati, in particolare il Regno Unito, che era l'unica nazione europea ancora non sotto il gioco nazifascista, avesse tutto l'interesse di accedere a queste comunicazioni. E quindi il Regno Unito decise di schierare un'arma segreta. Alan Turing. Turing era un matematico, aveva appena finito il proprio dottorato a Princeton e nel proprio dottorato, umiliando un po' tutti noi dottorati di scienza delle informazioni successivi, Turing inventa una cosa. Inventa l'idea che forse quando vogliamo costruire una macchina calcolatrice che faccia una certa cosa, non abbiamo bisogno di rifarla da capo tutte le volte. Possiamo creare una macchina che si può riprogrammare. Ovviamente detta oggi sembra l'invenzione della ruota. Però ecco, qui avete la foto di quello che la ruota l'ha inventata. Turing inventa questa cosa, a Princeton dopo il dottorato gli offrono direttamente la cattedra e chiunque abbia fatto un dottorato, stia facendo un dottorato, può spiegarvi l'unicità di questa cosa, lui la rifiuta perché vuole tornare a casa. È inglese, vuole tornare nel Regno Unito. Torna nel Regno Unito e viene messo al lavoro sul problema di rompere la criptografia di Enigma. E lui, con i suoi colleghi del Bletchley Park, riesce a romperla, perché questa storia è stata raccontata in un film di Imitation Game, però questo contributo porta a cambiare le sorti della Seconda Guerra Mondiale. A seconda dello storico che leggete più o meno decisivamente, però quasi tutti concordano che abbia aggreviato il secondo conflitto mondiale di almeno un paio di anni. E quindi la informatica, la disciplina dell'informazione, nasce il giorno che la matematica ha deciso di scendere in guerra e tra l'altro di vincerla. E quindi voi capite che è proprio nata dal peccato originale, no? Poi è cambiata l'informatica, tanto perché Turing ha creato la sua macchina che ancora oggi noi insegniamo come macchina di Turing ai nostri allievi, senza poterla costruire. Dopo la guerra si è potuto costruire, si è partita dai primi grandi calcolatori come ENIAC, poi calcolatori sempre più piccoli, sempre più potenti, sempre più economici, quindi sempre più diffusi. Non il grande calcolatore nell'azienda o nell'università, ma il piccolo calcolatore a casa di ognuno di noi. E poi questi calcolatori sono stati parte di una seconda rivoluzione, la rivoluzione delle reti, della comunicazione tramite internet. Quindi oggetti sempre più piccoli, addirittura al nostro polso o nelle nostre tasche, oggetti che stanno dentro le cose che ci circondano e oggetti tutti connessi. Oggetti che funzionano in quanto sono connessi e che funzionano solo se sono connessi. Ad esempio, magari conoscete la storia di quei termostati intelligenti prodotti da un'azienda che una volta uscita dal commercio l'azienda il termostato non funziona più, perché non è più connesso. Le aziende utilizzano oggetti per controllare la propria produzione che funzionano solo in quanto connessi. E anche noi funzioniamo solo in quanto connessi. Nessuno è un'isola, siamo tutti collegati, utilizziamo i social network e attenzione, noi pensiamo a questa cosa come un'attività ludica, a parte i creatori di contenuti che lo fanno professionalmente. Ma signori, non è un'attività ludica. Cosa facciamo sui social network? Ci scambiamo emozioni, ci scambiamo pensieri, elaboriamo la nostra percezione del mondo, elaboriamo la nostra percezione degli altri, facciamo discussioni di natura politica, sociale, che sono le attività che tradizionalmente pensiamo siano le attività più elevate che fa l'essere umano. E tutte queste cose funzionano perché nessuno è un'isola, perché tutti noi siamo connessi costantemente, noi, le nostre cose, le nostre aziende, tutti connessi, tutti vicini, quindi tutti raggiungibili. Per chi fa il mio mestiere, se siamo tutti raggiungibili, siamo anche tutti potenzialmente soggetti all'aggressione. Le aggressioni informatiche sono molto variegate, io non posso ripercorrerle tutte oggi qui, però posso dividere con voi le aggressioni informatiche in due grandi categorie, due grandi ceste. Da un lato ci sono quelle finanziariamente motivate, perché fatte per guadagnarci, è una delle grandi categorie dell'aggressione nella storia umana. Dall'altro lato ci sono quelle che no, quindi cominciamo da quelle facili, quelle finanziariamente motivate, con un esempio solo, il ransomware. Che cos'è il ransomware? Lo avete letto, lo avete magari subito purtroppo, lo conoscete per sentito dire. Il ransomware sono quei malware, quei codici maligni che bloccano l'accesso ai dati, li cifrano, come la macchina Enigma, impediscono l'accesso finché non viene pagato il riscatto. La forma più semplice di crimine della storia umana, il ricatto, genera decine di miliardi di euro l'anno di fatturato per quelli che fanno ransomware. molto semplice da spiegare ed è un fenomeno anche molto semplice da gestire, tutto sommato. Come si fa a evitare di essere vittime del ransomware? Basta non essere ricattabili, facciamo il backup dei nostri dati, non siamo ricattabili, il ransomware non funziona. Ci sono altri aggressori che sono più difficili di così. Questi aggressori sono quelli non finanziariamente motivati. Cosa vuol dire non finanziariamente motivato? Ha un altro motivo per attaccarci. Può essere l'emozione, possono essere attivisti che vogliono fare dimostrazioni politiche. Abbiamo anche un termine per loro hacktivist, tra hacker e attivista. Però, diciamo, la figura classica dell'aggressore non finanziariamente motivato è quella dell'aggressore di natura statale. uno stato che decide di utilizzare l'aggressione informatica per fare espionaggio, tramite le sue agenzie espionistiche, oppure per condurre la guerra, un'altra delle attività tipiche dell'essere umano. E allora ecco che abbiamo un po' chiuso il cerchio. Il peccato originale ci è tornato indietro. siamo tutti vicini, siamo tutti connessi, non siamo isole e quindi siamo tutti raggiungibili da una potenziale guerra informatica. Perché siccome siamo tutti vicini, siccome nel cyberspazio non ci sono le distanze, nello spazio fisico, se la guerra è lontana fisicamente da noi, noi non siamo sul fronte, ma nello spazio digitale siamo sul fronte tutti quanti. Pensiero inquietante. Fortunatamente la cyberguerra non ci sarà. Non lo dico solo io, lo dice Thomas Reed, che è uno dei più importanti autori in merito. C'è proprio un libro che si intitola così. Perché la cyberguerra non ci sarà? Perché la guerra ha due caratteristiche. Noi ogni tanto usiamo la parola guerra in senso metaforico, in senso non letterale, ma la guerra vera ha due caratteristiche. Una è la violenza. La guerra è l'applicazione della forza fisica. Il computer non sanguinano, quindi l'informatica non è violenta. Certo, ovviamente, l'effetto di un attacco sull'informatica potrebbe essere violento, potrebbe causare dei danni devastanti, ma non è associato al nostro concetto intellettuale di violenza e quindi non funziona come la guerra. Ci assomiglia, ma non ci funziona. Il secondo elemento è il fatto che la guerra è l'applicazione della violenza con una finalità politica. Von Clausewitz avrebbe scritto la guerra e la continuazione della politica con altri mezzi. E il concetto della finalità, qual è la finalità della guerra? La finalità della guerra è molto semplice e spesso. Conquistare un pezzo di territorio, bloccare l'accesso via mare a un'isola, imporre la propria supremazia aerea, si chiama così tecnicamente. ma siccome nel cyberspazio nessuno è un'isola, siamo tutti connessi, siamo tutti vicini, non ci sono i confini, non c'è il territorio e quindi non lo possiamo dominare. Per cui la cyberguerra non ci sarà. Questo non vuol dire che le persone non si faranno la guerra nel mondo digitale. Lo faranno con delle operazioni di guerra all'interno di un conflitto non cyber in modo digitale. Non solo lo faranno, lo hanno già fatto. Nel 2015 a dicembre, durante una delle fasi dell'invasione da parte della Russia e dell'Ucraina, nella regione del Donbass si spengono per sei ore tutte le reti elettriche, mentre i soldati russi vengono infiltrati oltre confine. tramite un malware, un attacco informatico a supporto di una guerra fisica. Questo non solo succederà, ma è già successo. Però voi capite che se l'attacco informatico supporta la guerra fisica, è vero che nessuno è un'isola e che siamo tutti connessi, siamo tutti vicini nel cyberspazio, ma quelli affetti da quell'attacco informatico sono quelli vicini alla guerra fisica. Quindi non siamo tutti sulla prima linea. ci sono alcuni di noi che purtroppo sono più vicini a quella prima linea. È proprio così? Ci dobbiamo consolare dicendo vabbè, è come le altre guerre, sono distanti da noi, non ci toccano. No. Perché in realtà non è l'unico modo in cui un aggressore statuale può esercitare il proprio potere, quello dell'attacco informatico a supporto delle operazioni militari. Ci sono degli altri modi. per esempio la propaganda. Tutti noi abbiamo presente, credo, il fenomeno delle fake news. No? Esploso, beh, ormai non è così recente, ma esploso in modo radicale durante la pandemia. Perché eravamo tutti a casa attaccati a guardare compulsivamente le notizie e questo ovviamente aiuta la propagazione delle fake news. E questa cosa non ha un impatto solo digitale. Di nuovo, non stiamo scherzando, non è solo ludico l'uso dei social. Ci formiamo la nostra opinione politica sui social, ci formiamo la nostra opinione sociale. le fake news sui vaccini hanno ammazzato delle persone. Perché non si sono vaccinate per tempo. Ci sono i conti su quante persone sono state uccise dalla mancata avanzata delle campagne vaccinali. e quindi voi capite che sì, per fortuna, e questa cosa si è ripetuta non solo nel caso del Covid, ho preso l'esempio del Covid perché è un esempio quasi politicamente neutrale, ma avrei potuto fare esempi di campagne elettorali, di referendum, quasi nessun evento elettorale democratico degli ultimi 15 anni è stato non oggetto di campagne di influenza social. Possiamo discutere sull'efficacia, possiamo discutere sull'impatto, possiamo discutere di tante cose, ma anche sul fatto della legittimità. Ma che siano avvenute non possiamo discuterlo, questo è un dato di fatto, tecnico, scientifico, misurato. E allora ecco che no, la cyberguerra non succederà. Siamo tutti connessi, nessuno è un'isola, siamo tutti collegati, ma non saremo sul fronte di una guerra digitale nel senso fantascientifico del termine. Ma saremo, anzi siamo, siccome siamo tutti collegati, siccome le nostre emozioni corrono nella rete, siamo sul fronte di un altro conflitto, un conflitto informativo, un conflitto estremamente adatto all'uso delle tecnologie digitali, un conflitto che è già in atto, ci siamo già immersi, lo stiamo già subendo. Ed è il conflitto nel più decisivo teatro di battaglia del ventunesimo secolo, la nostra testa. grazie. Grazie.