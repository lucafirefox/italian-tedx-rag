 Se dico febbraio 2020, cosa vi viene in mente? Probabilmente alla maggior parte di voi viene in mente il Covid e quello che è stato per la nostra città. Nel mio caso, un avvento particolare ha riguardato la mia famiglia ed è poi l'origine di questo talk. Prima del lockdown, nell'azienda in cui lavora mio marito, molti dei suoi colleghi erano già malati. E considerando che questa azienda ha forti rapporti economici con la Cina come molte realtà del nostro territorio bresciano, l'ipotesi che fosse Covid era ben fondata. Poi venne il lockdown, venne la situazione per Brescia che tutti conosciamo. Ci siamo posti diverse domande e dopo qualche settimana qualcuno ci ha dato qualche risposta. Alcuni ricercatori avevano ipotizzato che la ragione principale del contagio nella nostra città fosse di attribuire all'inquinamento atmosferico. Lo sappiamo che Brescia soffre di concentrazione di particolato atmosferico molto alte, soprattutto in certi periodi dell'anno. Per cui Brescia era stata associata a Wuhan e il particolato atmosferico è considerato un veicolo di trasporto del virus. Però questa teoria non mi trovava concorde, per diversi motivi, soprattutto per il fatto che riguardava l'azienda in cui lavorava mio marito. Io ho fatto diversi lavori sul particolato atmosferico, però il virus e il suo trasporto non erano i miei argomenti di ricerca. Ma il senso di impotenza che ho provato in questi giorni e che probabilmente è stato comune a molti di voi è stato sostituito dalla sensazione di poter fare qualcosa, di poter dare un contributo. E quindi ho deciso di andare fino in fondo. Non so se avete mai sentito la necessità di perseguire la verità a di là di tutto. Ho deciso allora di cercare dei dati che potessero provare questo rapporto fra Brescia e la Cina. Era molto complicato trovare però dei dati che riguardavano il trasporto, lo spostamento delle persone. E allora ho deciso di fare come fece Falcone anni fa, quando introdusse un metodo innovativo in ambito di investigazioni. Ho deciso di seguire il denaro. Ho cercato tutti i rapporti commerciali che c'erano fra la Cina e le regioni italiane, e le ho analizzate in funzione di quelle che erano le infezioni da Covid. E adesso vi mostro quello che ho trovato. Come vedete ho trovato una relazione molto forte e anche sorprendente fra il numero di casi di positivi da Covid per tutte le regioni italiane e il corrispettivo valore dell'import in scambi commerciali dalla Cina. Questa correlazione si mantiene se considero non solo l'import, se considero l'export, se considero i casi a marzo 2020 oppure a maggio 2020, quando erano cresciuti in maniera esponenziale. Questo tipo di correlazione, che può essere espresso con una semplice legge di potenza, poteva indicare che il Covid si era trasmesso attraverso i canali del commercio. Ho deciso quindi di verificare se la mia teoria poteva essere valida a livello internazionale, per cui ho analizzato tutte le regioni spagnole, le regioni francesi, insieme a quelle italiane, per un totale di oltre 50 regioni nella stessa analisi. E anche in questo caso i dati hanno supportato la mia teoria. Quando abbiamo un'equazione matematica, possiamo, se abbiamo alcuni dati, per esempio una variabile come in questo caso del commercio internazionale, andare a stimare quanti potrebbero essere i casi poi di contagio. Quando una teoria sviluppata in un certo contesto mostra delle caratteristiche predictive, significa che ha atturato qualche relazione fondamentale, che potrebbe essere valida al di là del contesto specifico. E allora ho cercato di capire se la mia teoria potrebbe essere valida anche per andare a capire come si trasmano virus differenti dal Covid. Non so se vi ricordate che a maggio 2022 abbiamo avuto in Europa dei casi e delle catene di contagio del vagliolo delle scimmie, che è una malattia contagiosa che è dovuta al virus del monkeypox, che però è endemica in zone africane. Beh, anche in questo caso, nonostante che la malattia, il numero di contagi, le modalità di diffusione fossero diversi, anche in questo caso la mia teoria è stata supportata da questi dati. Ho capito quindi che questo parametro del commercio internazionale che io ho utilizzato, utilizzavo nelle mie simulazioni, nei miei conti, poteva essere un indicatore, un surrogato di qualche altro parametro che poi veniva ben modellizzato attraverso il denaro che io utilizzavo, il denaro degli scambri commerciali che io utilizzavo come parametro di modellizzazione. Quindi ho capito che questo parametro di tipo commerciale poteva, a mio avviso, essere associato alle interazioni socio-economiche. Questo per diversi motivi. Beh, innanzitutto mi sono accorta facendo le simulazioni che se io andavo a sostituire il valore del commercio con la Cina, col commercio internazionale, comunque le mie correlazioni erano mantenute. Quindi il rapporto era a livello internazionale. Dopodiché il commercio internazionale è un dato economico, per cui quando in una certa regione aumenta gli import, aumenta l'export, significa che siamo di fronte a un'economia che è dinamica aperta. D'altro canto, quando in una certa regione aumenta il benessere, aumenta la ricchezza di una popolazione, è stato dimostrato che aumentano anche gli scambi come import ed export. Ovviamente se aumenta il benessere, aumentano anche le possibilità di socialità, andare al cinema, andare al ristorante, andare a seguire il TEDx. Quindi ho capito che questo parametro del commercio internazionale rappresentava un surrogato, un indicatore, ma non solo della mobilità, anche di alcuni indicatori economici, il benessere, la ricchezza, oltre che della socialità. Ci tengo a dire che la mia teoria è in accordo con quanto riportano gli scienziati, che ritengono che l'incremento della mobilità umana, dovuta a motivi di lavoro, di turismo, di studio, ma anche dovuta alle operazioni militari all'estero, sia un fattore chiave nella diffusione dei virus, e che però riportano, mostrano, come il contributo dei migranti sia un contributo trascurabile. Poi qualcuno mi ha detto che la mia equazione assomigliava molto a un'altra equazione introdotta tanti anni fa da uno scienziato, che andava a rappresentare quello che era il metabolismo basale degli esseri viventi in funzione della loro massa. Questa equazione, che si può rappresentare con la legge di Kleber, dice in parole povere che il consumo energetico per soddisfare le esigenze di base di un organismo si adatta alla massa con un fattore minore di uno. Questo vuol dire che man mano che un organismo, in questo caso, in questo lucido, sono rappresentati degli animali, diventa più pesante, più grande, man mano diventano più lenti i suoi movimenti e il suo battito cardiaco. Quindi, per esempio, se confronto un elefante da 6 tonnellate con un cane di 10 kg, mi accorgerò che un elefante ha un battito cardiaco che è circa 5 volte inferiore rispetto a quello del cane. Ecco, però, questa legge, che è stata introdotta in ambito biologico da Kleber e che va a studiare il metabolismo degli esseri viventi, è esattamente la stessa legge che io ho applicato per studiare il metabolismo, nel senso della diffusione dei virus. Il parametro su cui si basa la mia teoria sono le interazioni socio-economiche rappresentate da quello che è, diciamo, lo scambio commerciale. Quindi, questa legge mi consente anche di concludere che i virus si alimentano dalle nostre interazioni socio-economiche. Beh, noi lo sapevamo già in fondo che la socialità è fondamentale nella diffusione dei patogeni. Lo sappiamo perché quante volte ci hanno detto durante il lockdown di stare a casa. adesso però abbiamo un qualcosa di più, cioè abbiamo anche un senso, il significato del benessere e della ricchezza, ma soprattutto, a mio parere, adesso abbiamo un'equazione, una teoria, un modello che ci aiuta a capire, in maniera differente, come i virus si propagano. Il Covid è stato un evento estremo che ha mostrato come un mondo globalizzato e interconnesso non fosse pronto per affrontare questa sfida. è stato come trovarci immersi in un conflitto globale contro un virus che ha messo a dura prova la salute pubblica e l'economia di molti stati. Il Covid ci ha insegnato che i confini fra gli stati non servono come deterrente perché i virus si possono trasferire, si possono trasmettere da una parte all'altra. Però, alla fine, ci ha anche mostrato che nel momento in cui le nazioni si sono unite, e grazie anche alla ricerca scientifica, è stato possibile sconfiggere questo virus. L'esempio che io vi ho portato oggi mostra come una sensibilità multiprospettica, cioè la capacità di analizzare un problema da diversi punti di vista. Quindi non solo quello medico-sanitario, ma quello ambientale, sociale, economico. Utilizzare la matematica e la modellistica sia fondamentale per rispondere ad alcune domande. Ovviamente, per poter collaborare, l'empatia è fondamentale. L'empatia, nel mio caso, poi è stato il motore che mi ha spinto a cercare di trovare una giustificazione a un problema così complesso, che mi ha spinto a lavorare in un campo che non era il mio. Ma non è finita qua. Un'implicazione interessante del modello che ho introdotto è che questo modello è sublineare. Quindi, se andiamo a considerare l'equazione, la legge di potenza, il coefficiente all'esponente è minore di uno. Questo vuol dire che, per esempio, la propagazione del virus avviene a velocità inferiore rispetto a quello che è il crescere delle interazioni socio-economiche. Esattamente come nel modello di Kleber, in cui il costo metabolico degli esseri umani, o degli esseri viventi, aumenta meno in fretta rispetto alla crescita di quella che è la massa. Infatti, se vi ricordate, abbiamo visto che più grande è un animale, più lenti sono i suoi movimenti. Ecco, anche le città sono state studiate come degli esseri viventi non biologici. E anche per le città sono stati studiati diversi parametri. E si è visto che molti di questi parametri rispettano queste leggi sublineari. Lo studio è stato fatto in funzione del livello di aggregazione, cioè in funzione di quanto una città diventa grande. Ecco, per esempio, è abbastante intuitivo riconoscere che, se considero le infrastrutture, se un centro abitato aumenta in dimensioni, le infrastrutture aumenteranno, ma lo faranno in maniera ottimizzata. Per cui, per esempio, se consideriamo una pompa di benzina, che soddista le esigenze di un piccolo centro di 50 abitazioni, se le abitazioni diventeranno 100, probabilmente non mi servirà installare una seconda pompa di benzina. Ma la parte più affascinante che riguarda le leggi di scala che studia le città riguarda i parametri che crescono in maniera superlineare. Quindi con l'esponente della legge di potenza che è maggiore di 1. Questo vuol dire che questi parametri crescono di più rispetto al crescere del livello di aggregazione, rispetto al crescere della città. E sapete quali sono questi parametri? Sono tutti quali connessi all'intelletto umano, per cui le idee, l'innovazione, la capacità creativa, brevetti, tutti crescono in maniera superlineare. È come dire, se facciamo un esempio, che se due persone collaborano otterranno risultati maggiori e migliori di quelli che otterrebbero lavorando separatamente, anche se sommati. Potrebbero essere confrontabili ai risultati che otterrebbero 3, 4, 5 persone. E allora forse qualcuno di voi mi dirà tutto bello questo, ma come possiamo metterlo in pratica? Beh, innanzitutto, dobbiamo accettare che eventi estremi come quello del Covid-19 potrebbero ancora accadere. I cambiamenti climatici, la crescita della deforestazione, dell'urbanizzazione, stanno sconvolgendo anche i comportamenti degli animali, per cui, sempre più spesso, animali selvatici vanno in prossimità dei centri abitati a cercare del cibo. Alcune specie di zanzare hanno spostato il loro habitat a latitudini differenti. L'aumento di temperatura aumenta il carico virale di alcune specie, per cui tutte queste cose, tutti questi fenomeni, aumentano le possibilità di diffondere nuovi virus. E allora, e allora, dobbiamo essere pronti. E per essere pronti dobbiamo pensare a dei modelli di collaborazione innovativi, basati, per esempio, sul modello che vi ho mostrato io. Modelli in cui le persone collaborano veramente, perché la collaborazione, quando l'obiettivo che si deve raggiungere è lo stesso, porta a risultati che possono essere straordinari. La legge di potenza applicata alla creatività umana lo mostra. È importante pensare a nuovi centri di ricerca sul modello di quello che è stato il Comitato Tecnico Scientifico, istituito per il Covid, ma poi destituito. Un modello in cui devono esserci tutte le discipline rappresentate, in cui ci sia una collaborazione non solo interdisciplinare, ma transdisciplinare, per una scienza trasversale. Applicare quelli che sono metodi sviluppati in certi ambiti, ad ambiti innovativi. Per garantire la salute pubblica, è fondamentale applicare un approccio che sia equo e solidale. E alla base di tutto devono stare collaborazione, stabilità e pace. è un dovere che tutti dobbiamo sentire con profonda consapevolezza, a partire da noi scienziati. E allora, vorrei lasciarvi con una domanda alla quale potete rispondere con calma. Se parliamo di competenze, resilienza, forza, cuore, coraggio, determinazione, ma anche empatia, voi pensate che ci sia la città più adatta di Brescia per ospitare un centro di questo tipo? Grazie. Applausi Grazie. Grazie. Grazie. Grazie.