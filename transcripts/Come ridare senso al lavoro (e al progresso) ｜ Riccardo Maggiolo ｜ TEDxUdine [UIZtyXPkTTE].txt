 Viviamo in un'epoca strana. Abbiamo strumenti potentissimi, ma ci sentiamo deboli. Infinite informazioni, ma pochissime certezze. Possiamo entrare in contatto con migliaia di persone, ma ci sentiamo soli. Possiamo addirittura modificare l'ambiente su scala globale, ma abbiamo paura di uscire di casa. Insomma, è come se avessimo perso fiducia nel futuro, nel progresso. Tanto che a volte ci viene a domandarci se esiste davvero. Certo, il progresso scientifico e tecnologico ci appare evidente, ma questo non ci consola, anzi ci spaventa. È come se tantissime persone, soprattutto giovani, fossero bloccate in una sfiduciata attesa dell'inevitabile. Perché? A mio modo di vedere, tutto parte da una semplice ma fondamentale domanda. Che cos'è il lavoro? Mi può sembrare una domanda banale, forse anche sciocca, ma se ci fermiamo un attimo a pensarci, vi renderete conto che non è così. Per esempio, secondo voi io adesso sto lavorando? È difficile da dire, vero? E se invece vi chiedessi quante ore lavorate a settimana, cosa direste? 20, 30, 40, 50, 60? Non è facile da dire, no? Perché c'è il lavoro fatto a casa, ci sono le mail a cui rispondiamo la sera, le telefonate a cui rispondiamo nei weekend, e poi le incommense familiari, quelle burocratiche, i trasporti, e poi sì, anche i messaggi WhatsApp che mandiamo durante le riunioni o i social media che guardiamo in ufficio. Tutte queste attività sono lavoro oppure no? Quindi, come vedete, non ci è così chiaro di cosa parliamo quando parliamo di lavoro. E questo è un bel problema. Perché? Perché il lavoro è il centro del rapporto tra individuo e società, tra cittadino e Stato, per cui ripensarlo è fondamentale. Dopo molte riflessioni e studi, ho individuato due fattori che tipicamente descrivono un'attività come lavoro oppure no. Il primo, come probabilmente immaginerete, è la remunerazione. Cioè, sei pagato o pagata per fare qualcosa? Allora è lavoro, altrimenti no. Ma questo criterio, pensarci bene, non basta. Perché? Perché se tu fai, per esempio, trading online, o gestisci una rendita, guadagni, ma non vieni considerato generalmente un lavoratore o una lavoratrice. Perché? Perché ti manca il secondo fattore, che è l'obbligatorietà. Cioè, devi rispettare degli orari, degli obblighi, devi raggiungere degli obiettivi, devi rendere conto a qualcuno? Allora lavori, altrimenti no. Ma anche questo criterio da solo non basta. Perché, per esempio, una donna che si occupa di due bambini piccoli, due genitori anziani, e magari fa volontariato, pensate, per lì state considerata una inattiva. Perché? Perché ha degli obblighi, certo, ma non è remunerata, e quindi non lavora, anche nella concezione comune. Qual è il problema? Che l'unione di questi due criteri fondamentali ne genera un terzo, implicito, non detto. La spiacevolezza. Perché ci pensiamo, ma non lo diciamo, se il lavoro fosse qualcosa di piacevole, non ci sarebbe bisogno di pagare le persone per farlo, e né tanto meno di obbligarle. E questa idea, se ci pensate, è così inculcata dentro di noi, per cui, per esempio, difendiamo molto un concetto come la gavetta. E che cos'è la gavetta, se non un allenamento alla sofferenza del lavoro? Oppure al fatto che i lavori di cura e cultura vengono considerati lavori di serie B. E perché? Perché per farli devi sposare una vocazione, e quindi sei ripagato nel farli, e perciò posso pagarti e onorarti di meno. Quindi, capite, è fondamentale ripensare al lavoro. Tanto che questo spiega perché così tante persone trovano il proprio lavoro un obbligo spiacevole. pensate che, secondo delle stime, solo una persona su cinque al mondo è engaged al lavoro, cioè gli piace quello che fa, cerca di farlo bene. In Italia, probabilmente, abbiamo il record mondiale negativo, o giù di lì. Solo una persona su 20. La maggioranza delle persone lavora perché si deve. Poi c'è una piccola minoranza, in realtà neanche tanto piccola, 15-20%, che odia così tanto il suo lavoro da renderlo più difficile per se stessi e per gli altri. Sì, è il collega a cui state pensando. E se non vi è venuto in mente, probabilmente siete voi. Quindi, grazie. Questo, guardate che, al di là degli scherzi, questo è quello che fa la maggioranza delle persone la maggioranza del tempo. E quindi, se non ci piace quello che facciamo la maggioranza del tempo, come facciamo ad avere fiducia nel progresso, negli altri? Per cui dobbiamo ridefinirlo, questo benedetto lavoro. E come si fa? Allargando la prospettiva. Che cos'è, fondamentalmente, il lavoro? È quando un organismo vivente altera l'ambiente intorno a sé. O meglio, assorbe energia per portare ordine, opponendosi all'entropia, che è invece una cosa che tende a dissipare l'energia e a portare al caos. Questo è quello che fa anche, per esempio, una semplice cellula. Ma lo fanno anche gli esseri viventi, come per esempio gli animali, come i lupi o le api. Però loro cooperano, ma infatti il lavoro non è solo individuale, anzi, è soprattutto cooperativo. Ma cooperano in maniere diverse. Per esempio, i mammiferi, come i lupi, tendono a cooperare in piccoli gruppi, ma flessibili, quindi in grado di abituarsi, ad adattarsi a contesti ed imprevisti. Mentre invece, gli insetti, come le api, cooperano in grandi gruppi, ma piuttosto rigidi. E noi esseri umani? E noi siamo la cintura nera della cooperazione. È il nostro superpotere. Siamo l'unica specie in grado di cooperare, sia in grandi gruppi, centinaia di persone come noi oggi, ma anche milioni di gruppi, ma rimanendo flessibili. Allora, se questa è la definizione del lavoro, possiamo pensare al progresso come la capacità dell'essere umano nella storia di cooperare in gruppi sempre più grandi, sempre più flessibili. Mettiamo su un'asse orizzontale il tempo su una scala logaritmica. Cosa vuol dire? Che ogni spazio moltiplica per 10 la quantità, in questo caso ovviamente anni, quindi 10, 100, 1000, 10.000 anni fa. E su un'asse verticale mettiamo il numero di persone che cooperano, quindi sempre base logaritmica, 10, 100, 1000 persone che cooperano. Come si è evoluta la nostra capacità cooperativa e quindi di lavorare insieme? Beh, 2 milioni di anni fa, prima che diventassimo sapiens, vivevamo in piccoli gruppi familiari oppure in clan di 20-30 persone. Poi 50.000 anni fa ci fu quella che viene chiamata la rivoluzione cognitiva, cioè cominciamo a utilizzare il linguaggio, la narrazione, la cultura e questo ci permise di collaborare in gruppi sempre maggiori, per cui le tribù di qualche centinaia di persone, dopodiché i popoli, circa 15-20.000 anni fa, dopodiché le prime civiltà, 7-8.000 anni fa e 3-4.000 anni fa gli imperi, che a volte coinvolgevano anche qualche milione di persone. Poi è successa un'altra cosa fondamentale. In un certo senso abbiamo inventato il progresso, cioè la maggioranza delle persone ha cominciato a pensare il tempo, non in maniera circolare, ma lineare e quindi pensare che il domani poteva essere migliore. Questo ci ha permesso di cooperare a un livello ancora maggiore, che è quello dello Stato, che a volte coinvolge decine di milioni di persone. Poi siamo passati alla nazione, che sappiamo a volte coinvolge più di un miliardo di persone e ora stiamo cercando di arrivare a una comunità globale. Qual è il problema? Lo vedete da voi. La curva si sta appiattendo. Ah, perché? Per un limite proprio fisiologico, cioè le persone. Noi oggi siamo circa 8 miliardi di persone sulla Terra. Si stima che in questo secolo arriveremo circa 10-11 miliardi e poi cominceremo a contrarci. Ma soprattutto, il nostro pianeta non può sostenere una crescita con 50-100 miliardi di persone. No, è evidente. Per cui dobbiamo ripensare il progresso e dobbiamo ripensare il lavoro, partendo dal capire perché lavoriamo. Allora, dopo anche qui molti studi e ragionamenti, ho individuato anche qua, non ci crederete, tre fattori per cui si lavora. Il primo, ce l'avete subito in mente, è il sostentamento. Certo, lavoriamo per procurarci quanto ci serve per la sopravvivenza. E questo è quello che fa anche un batterio. Però anche noi dobbiamo fare la spesa e pagare le bollette. Ma ovviamente non si finisce qua la questione. c'è un'altra funzione fondamentale, che è quella dell'identità, che condividiamo anche con altre specie sociali, come i lupi o le api. Cioè noi lavoriamo per sentire di avere un ruolo all'interno di una comunità. Per noi esseri umani questo bisogno è particolarmente forte. Per esempio, noi diciamo che sono un avvocato, un medico, un ingegnere. Non faccio l'avvocato, il medico, l'ingegnere. Ma non solo, diciamo che il lavoro dà dignità. Perché? Perché abbiamo l'idea che se non lavori non sei degno di partecipare alla comunità. Ovviamente anche questo si pensa ma non si dice. Poi c'è una terza motivazione al lavoro, che è quella della trascendenza, che è probabilmente un'esclusiva di noi esseri umani. Cioè noi lavoriamo anche per onorare un valore che ci sopravviverà. L'ecologia, l'innovazione, la giustizia. Ecco, i ragazzi oggi di TEDx sono un bel esempio di lavoro per la trascendenza. Queste tre funzioni del lavoro sono come tre batterie, che però si scaricano a velocità diverse, che possono essere ricaricate col lavoro, chiaramente. Quella del sostentamento, molto rapidamente, la spancia si svuota, la fame viene in fretta. L'identità si svuota un po' più lentamente e la trascendenza ancora più lentamente. Qual è il problema? Non solo che quando anche una sola di queste si svuota, allora entriamo in crisi e ci fermiamo. Non solo come individui, anche come comunità, aziende, eccetera. Ma anche perché, siccome la batteria di sostentamento si svuota così rapidamente e per tantissimo tempo ne abbiamo vissuto in ambienti ostili o di scarsità di risorse, il patto fondamentale che si è saldato tra gli individui e le comunità era un patto legato all'idea che il lavoro serve al sostentamento, a procacciare risorse per la sopravvivenza. E quindi da procurarsi anche con la violenza del sopruso se necessario. Questo ha prodotto, quasi sempre, società gerarchiche, maschiliste, violente, e che però in un contesto ostile hanno garantito la nostra sopravvivenza a lungo. E il patto fondamentale tra individuo e comunità qual era? L'individuo lavora e rispetta le leggi e la comunità, in cambio, gli dà protezione e appartenenza. Questo patto è cambiato con l'avvento dello Stato. Che cosa ci dà lo Stato adesso in cambio? Risorse e opportunità. Perché? Perché non siamo più in una situazione di scarsità come in passato. E quindi tramite, cioè noi diamo il lavoro e rispettiamo le leggi, ci dà un reddito e tutela e semmai promuove le nostre libertà. E questo patto ha funzionato benissimo per un bel po' di secoli. E infatti oggi siamo più liberi, istruiti, in salute, anche ricchi di quanto non siamo mai stati. E però adesso anche questo patto comincia a scricchiolare. Perché? Perché non siamo più in un contesto di scarsità, ma di abbondanza. Anzi, noi in Occidente addirittura di sovrabbondanza. Abbiamo troppe scelte, troppe risorse. E quindi la promessa del lavoro, di moltiplicare le risorse e le scelte, non è più motivante, ma bloccante e isolante, in particolare per i giovani. Quindi dobbiamo ripensare al lavoro in questo nuovo quadro dell'abbondanza. E come possiamo fare? Rispondendo alle tre funzioni del lavoro in maniera diversa. Per quanto riguarda il problema del sostentamento, dobbiamo separare il lavoro dal reddito. Pensate che con quello che l'Italia spende ogni anno in politiche sociali, incentivi alle imprese e soprattutto pensioni, potremmo dare ad ogni famiglia, ogni mese, 1.500 euro, senza chiedere nulla in cambio. E senza andare a toccare le spese come sanità, istruzione, ordine pubblico, e senza aumentare le tasse. Quindi stiamo già spendendo a sufficienza per garantire che nessuno abbia da preoccuparsi di perdere la casa o un pasto. Sarebbe quello che all'estero viene chiamato un universal basic income, ovvero un reddito di base universale, che non solo è teorizzato da diversi economisti, di pari a parti politiche peraltro, da secoli, ma è anche sperimentato sul campo da decenni. E sono ormai tantissimi gli studi che ci dicono che se dai la stessa quantità di soldi alle persone, senza chiedere nulla in cambio, non smettono di lavorare, ma anzi creano un maggior valore sociale ed economico. Perché? Perché si adoperano in attività come il sostentamento dei figli, la crescita dei figli, l'educazione, cominciano delle attività improprio. Per cui secondo alcuni studi addirittura questo aumenterebbe il PIL, del pure 10-15%. La seconda cosa che dobbiamo fare, affrontare il tema dell'identità, dobbiamo risolvere quella che a mio parere è la vera emergenza oggi, che è l'isolamento e la sofferenza psicologica. Pensate che tra meno di 10 anni si stima che la depressione sarà la malattia più comune al mondo. Quindi come possiamo fare ad affrontare questa cosa? Tra l'altro nel 2050 si stima che 10 milioni di persone italiane vivranno sole. Per cui dobbiamo mettere solo magari una condizione a reddito base universale, frequentare regolarmente degli spazi comuni in cui incontrare altre persone, magari lasciando lo smartphone a casa. In questo modo le persone potrebbero fare leva su quello che è il nostro superpotere, il cooperare in piccoli gruppi locali, magari per fare un lavoro comune che onori anche il loro senso di trascendenza. Questa è la grande transizione, la grande sfida, rivoluzione che dobbiamo fare. Passare da un sistema centrato sulla massima occupazione, sulla crescita e sulla produzione a uno centrato sulla cura e sulla relazione. E vi sembrerà una bella utopia, ma vi dirò un'ultimissima cosa. Noi in Italia siamo paradossalmente nella situazione ideale per cominciare questa rivoluzione. Perché? Perché siamo la decima economia mondiale, ma siamo anche una delle società che invecchia più rapidamente. Pensate che nel 2050, sempre, si stima che la fascia di popolazione più comune in Italia sarà quella degli ottantenni, per cui il nostro sistema previdenziale esploderà. Per cui non dobbiamo farlo perché ci conviene, ma perché non abbiamo alternative. L'altra questione è che abbiamo un tessuto produttivo, sociale e culturale più forte di altri stati, altre nazioni, ma abbiamo anche le prospettive più fosche a medio e breve termine. Per noi culturalmente il lavoro è importante, ma non ne siamo ossessionati. Quindi abbiamo i mezzi e abbiamo l'urgenza per farlo, forse come nessun altro paese al mondo. Quando si sta per cadere, a volte bisogna saltare, squilibrarsi per tornare in equilibrio, sbilanciarsi. Ma ci vuole coraggio. Ce lo avremo? Ce lo abbiamo? Grazie. Grazie.