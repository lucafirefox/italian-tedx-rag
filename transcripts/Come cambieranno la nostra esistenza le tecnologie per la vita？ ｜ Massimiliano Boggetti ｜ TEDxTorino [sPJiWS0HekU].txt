 Marco Cicchi Revisore Marco Cicchi Revisore Marco Cicchi Revisore Marco Cicchi Revisore Dobbiamo tornare in Italia a credere nella ricerca e ad investire nell'innovazione. E nei prossimi minuti proverò a darvi dei perché dobbiamo farlo. Il primo è abbastanza intuitivo perché quando si parla di innovazione nelle scienze della vita si parla sostanzialmente di oltre 22.000 farmaci che essi siano di natura chimica o di natura biotecnologica e di oltre un milione e mezzo di dispositivi medici che sono protesi, TAC, risonanze, pacemaker, prodotti impiantabili, addirittura le siringhe che ogni giorno aiutano gli agnosi più precoci, percorsi terapeutici più efficienti e in generale un miglioramento della vita e quindi anche un allungamento della vita stessa. Tra l'altro il mondo delle scienze della vita è un mondo straordinariamente bello, un mondo complesso. È stata la mia passione professionale, fino ad oggi lo sarà per il resto della mia carriera. Ed è un mondo dove tutte le discipline note, quindi dalla biologia, dalla chimica, dalla fisica, dalla matematica, informatica, la robotica, la meccanica, si fondono insieme per generare quell'innovazione che poi è dedicata a quello che di più caro noi abbiamo, ovvero la nostra vita stessa. E quindi non è un caso che questa innovazione, che ha un forte carattere di interdisciplinarità, si svolga all'interno dei cosiddetti cluster tecnologici, ovvero aree omogenee, dove l'innovazione e la ricerca di base incontra la ricerca ospedaliera e incontra la ricerca industriale. E per mettere al sistema le tante competenze che sono necessarie per arrivare a una tecnologia così sofisticata. L'industria, tra l'altro, nel nostro settore, nel settore delle scienze e della vita, ha un ruolo etico straordinario, soprattutto quando questa viene pensata in un'ottica fordista, cioè nella celebre frase, ognuno potrà avere la sua auto di qualsiasi colore, purché sia nera, cioè ovvero un'innovazione, un'industrializzazione capace di prendere un prototipo e di replicarlo su larga scala ad un prezzo accessibile. Questo è quello che l'industria nel nostro settore fa. Tra l'altro il cluster nazionale delle scienze e della vita ha proprio l'obiettivo di aiutare quello che viene chiamato trasferimento tecnologico, cioè ovvero la possibilità di portare un'innovazione da un prototipo presente, possibile solo in alcuni centri di ricerca, e replicarlo ed industrializzarlo in tanti pezzi. E questo è il valore di quello che l'industria fa. Tra l'altro un'industria che investe oltre il 6% dei propri ricavi in ricerca e sviluppo, che è uno dei settori più alti nei comparti industriali. E non è un caso che se si guarda nel mondo la ricerca viene principalmente fatta in quattro grandi aree geografiche. Ovviamente gli Stati Uniti per primi, ma poi l'Europa, la Cina e il Giappone, che nell'insieme rappresentano oltre il 90% degli investimenti in ricerca e sviluppo. E l'Italia invece che ruolo ha? Beh, l'Italia ha un ruolo di fanalino di coda. Cioè il nostro è un paese di Leonardo da Vinci, quindi un paese che più di altri dovrebbe riconoscere il valore dell'innovazione, eppure uno di quelli che meno investe in ricerca e sviluppo. E lo fa, tra l'altro, non facendo neanche leva sulla qualità dei nostri ricercatori, che purtroppo, troppo spesso devono emigrare all'estero per trovare terreno fertile dove poter scaricare a terra le proprie competenze. Eppure l'innovazione oggi, nel mondo delle scienze della vita, non è mai stata così pronta a regalare nuove frontiere di salute e di benessere. Ed ecco perché il primo dei grandi motivi del dover investire in ricerca e credere in innovazione in questo mondo è importante. Ma esistono anche altri motivi. E il secondo che a me piace citare è quello dell'accesso, dell'equità, di accesso all'innovazione. Noi abbiamo parlato di questo mondo straordinario, di queste tecnologie che tutti i giorni ci aiutano. Ebbene, voi dovete sapere che solo una parte limitata del nostro mondo ha accesso a questi benefici. Con larghe aree geografiche, quali per esempio l'Africa, ma molte aree dell'Estremo Oriente, tutto il Sud America, che non hanno accesso a quell'innovazione che oggi è disponibile qui per tutti noi, come invece dovrebbe essere. Neanche nei paesi sviluppati l'innovazione gioca un ruolo chiave nel nostro settore. Perché quello che sta accadendo è il ribaltamento della cosiddetta piramide demografica. Negli anni 70 tre figli sostenevano due genitori che sosteneva un nonno. Oggi noi abbiamo un figlio che sostiene due genitori e tre nonni. Tra l'altro il tema della problematica demografica, soprattutto dei paesi che invecchiano, è un tema che è stato anche ribalta delle cronache recentemente del dibattito politico. Però pochi in realtà vi hanno detto che il problema dell'invecchiamento della popolazione è un problema che sta mettendo in serie a difficoltà il nostro sistema sanitario nazionale e anche la nostra economia in generale. L'Italia è un paese che ha una longevità che è seconda solo a quella del Giappone. E ovviamente anche il Giappone vive lo stesso dramma. Tra l'altro un anno fa un professore della Yale University proprio giapponese arrivò a provocare, tanto da finire ribalta delle cronache per questa provocazione, che i suoi connazionali giapponesi avrebbero dovuto praticare l'harakiri per raggiunta l'età degli 80 anni per non creare problemi di natura economica al paese del Giappone. Ed invece, guarda caso, l'innovazione nelle scienze della vita è esattamente la soluzione ad un problema di una popolazione che invecchia. Che invecchia oltretutto nella fase finale della propria vita dove assorbe la maggior parte delle risorse sanitarie necessarie. E voglio darvi degli esempi per dimostrarvi perché così è. Se noi pensiamo ad un intervento chirurgico fatto con tecniche robotiche mini-invasive, è chiaro che gli effetti collaterali, il tempo di degenza e anche il recupero del paziente è molto più rapido rispetto a quello che è un intervento con tecniche chirurgiche tradizionali. Ma se pensiamo anche alla telemedicina, cioè ovvero la possibilità di monitorare da remoto i pazienti presso le proprie abitazioni, è evidente e facile comprendere quanto sia molto più economicamente affrontabile un paziente anziano che spesso soffre di patologie croniche e che quindi può essere più facilmente seguito presso la propria abitazione. Tra l'altro, la cosa interessante è che la popolazione invecchia, anche grazie all'innovazione nelle scienze della vita, ma invecchia avendo aspettative, giustamente, di vivere una vita sana e una vita in salute. Io che sono un alpinista e quindi quando parlo di questo argomento cito sempre il signor Miura, che è un alpinista che all'età di 80 anni è arrivato in cima all'Everest. È evidente che questa è una provocazione, non tutti gli ottantenni possono pensare di arrivare sopra un 8000, ma dimostra in maniera abbastanza evidente che l'età della cosiddetta senilità ogni anno si sposta in avanti. Ma c'è un altro tema ancora importante su cui riflettere, che è un tema politico. Abbiamo affrontato del perché bisogna investire nelle scienze della vita dal punto di vista delle ricadute sanitarie, abbiamo affrontato il tema dell'equità di accesso, abbiamo affrontato il tema della sostenibilità economica. Ma c'è anche un ulteriore tema, che è un tema politico. Gli shock che negli ultimi anni noi abbiamo tutti vissuto, e con gli shock penso alla pandemia, ma soprattutto alle terribili guerre in corso, hanno nella sostanza decretato la fine della globalizzazione, a favore di un mondo multipolare. E l'Europa e la povera Italia hanno in realtà scoperto che l'accesso ad alcune materie prime essenziali per la nostra economia non sono più così facilmente reperibili come in passato. E quando penso al mio mondo penso soprattutto agli intermedi ai principi chimico-farmaceutici, piuttosto che alle biomolecole, piuttosto che all'elettronica sofisticata che serve nelle nostre tecnologie. E lì l'Europa, avendo compreso che era un tema anche di sopravvivenza e di autonomia, ha deciso di investire in un grande progetto di reshoring, cioè di riportare la produzione di quelle cosiddette aree strategiche nel continente. La cosa bella è che ha deciso di farlo seguendo i principi dell'industria 5.0, ovvero un'industria che è una nuova rivoluzione industriale, che mette l'uomo al centro dei processi produttivi, che guarda alle ricadute sul pianeta e quindi alla compatibilità con il mondo in cui viviamo, ma soprattutto ha attenzione sui benefici che il prodotto dell'industria porta alla comunità in cui si vive. Bene, questi sono tutti principi che in realtà hanno all'interno del mondo delle scienze della vita e della white economy una perfetta corrispondenza. Ma c'è un ulteriore perché che a questo punto voglio lanciarvi come suggestione, che è il tema del fatto che oggi in fondo la tecnologia e l'innovazione delle scienze della vita non sono più solo pensate per colmare gap di salute. E anche qui voglio darvi degli esempi per capire questo concetto. I neurotrasmettitori, che sono tipicamente delle tecnologie utilizzate quando qualcuno ha subito un trauma spinale, vuoi per una patologia o proprio per un incidente, o per mitigare alcune patologie neurodegenerative, oggi non è più vista solo come un modo per curare, ma apre la possibilità di interconnettere il cervello al web. La cosiddetta medicina predittiva, cioè ovvero la capacità di leggere nel nostro DNA quali sono le fragilità, ovvero le patologie che andremo a sviluppare in futuro, se l'individuo fosse in grado di saperle e di avere il proprio corpo interconnesso con dei sensori che gli permettano di monitorare lo stato di avanzamento di alcuni parametri e quindi di modificare gli stili di vita al fine di ritardare o addirittura annullare l'insorgere di patologia, ecco che questo apre un'opportunità completamente nuova all'utilizzo delle innovazioni nelle scienze della vita. E quindi cosa sta succedendo? Sta succedendo una cosa straordinaria, ovvero l'uomo, con la sua capacità di invenzione, inventa nuova tecnologia che quando viene integrata all'interno dell'uomo gli concede nuove abilità che gli permettono di inventare tecnologia ancora più innovativa, in uno straordinario circolo virtuoso verso una nuova evoluzione. E a questo punto dopo aver risposto ai tanti perché abbia senso investire nella ricerca e nell'innovazione della scienza della vita voglio lasciarvi con questa domanda. Siamo noi oggi pronti ad accogliere una nuova evoluzione dell'uomo. Grazie. Grazie.