 Voglio iniziare subito parlandovi dell'importanza dei piccoli gesti e di come questi possono cambiare il corso delle cose. Pensate ad esempio a come potrebbe iniziare bene questo nostro incontro se partissimo adesso spontaneamente con un altro applauso. Io già così mi sento molto meglio. E queste sensazioni non valgono soltanto per i gesti ma anche per le parole perché quando riceviamo parole brutte subito in noi si instaurano delle emozioni negative. Mentre quando le parole sono belle subito arrivano in noi delle emozioni positive, a volte addirittura la felicità. Pensate a quel tanto agoniato ti amo. E oggi voglio portarvi attraverso le sfumature delle parole. Però voglio farlo dopo aver ricordato che in realtà oggi sono qui perché sono legata a questa terra dove sono cresciuta, ho trascorso tutta la mia adolescenza. E in una famiglia un po' particolare, cosmopolita. Il mio papà è Ciociaro, la mia mamma è peruviana, io sono nata in Canada, a Windsor, dove sono vissuta i primi anni, i tre anni di età. E pare che io fino a quell'età non abbia assolutamente parlato. Immagino per la confusione dovuta alle tante lingue, alle tante culture. Però credo che sia stata proprio quella confusione ad avermi portato ad avere un pensiero laterale che mi ha fatto così tanto apprezzare il valore delle parole. Perché Heidegger diceva che non c'è pensiero dove non c'è la parola. E questo lo riscontro continuamente. Ultimamente mi sono imbattuta in una deliziosa canzone che mi ha fatto scoprire un termine nuovo. Questa è cherofobia. Non so se qualcuno ne ha mai sentito parlare. Appunto è la paura di essere felici. Io onestamente non la conoscevo. Non la conoscevo forse perché non fa parte di me. Io che sono una che la vita l'ha sempre presa a morsi. Onestamente ho sempre avuto il terrore di non essere felice, non di essere felice. Però comprendere questa parola e tutto il suo mondo mi ha fatto tornare al passato. Addirittura mi ha ricordato un amico del liceo che era così addolorato perché non riusciva mai a rendere davvero felice la sua fidanzata, la quale non voleva lasciarsi andare alla gioia del loro perfetto amore perché aveva paura che prima o poi questo sarebbe finito. Allora se è vero che c'è una legge dell'attrazione evitiamoli questi pensieri negativi. Potremmo anche portarci sfortuna. Noi dobbiamo pensare che le parole, il linguaggio sono davvero importanti. Innanzitutto perché? Perché se ho un linguaggio povero molto spesso non sono neanche in grado di comprendere appieno un testo, un contratto, di difendere i miei diritti oppure di confrontarmi con persone di una diversa cultura e estrazione sociale. E poi diciamoci la verità, per essere davvero capiti dobbiamo esprimerci bene. Una persona che ha un linguaggio forbito è anche più interessante. Conoscenza vuol dire libertà. È un po' come nel jazz. Soltanto quando conosciamo tutte le regole siamo veramente liberi. La lingua italiana, devo dirvi, si sta impoverendo sempre di più. Un po' perché leggiamo e scriviamo di meno. Una volta c'erano quelle lunghissime lettere al lume di candela, poi sono arrivate le interminabili telefonate e oggi al massimo abbiamo quei vocali di cinque minuti che dovrebbero essere illegali, chiaramente perché sono un reato e che noi ascoltiamo a velocità 2 nel traffico senza capire assolutamente niente di quello che dicono, però regalando quell'illusione di felicità a chi ce l'ha mandato e vede la spunta blu e noi poi li cestiniamo. Ovviamente anch'io commetto tanti errori quotidianamente pur sapendo di commetterli. Ad esempio ho detto alcuni messaggi a Siri, ok? E poi a volte li invio senza leggerli, confidandone l'intelligenza artificiale che tutte le volte mi dimostra di non essere affatto intelligente, visto le brutte figure che ho fatto. E poi diciamoci la verità, c'è un grande problema. Tendiamo a comprimere tutte le parole, andiamo troppo di fretta. Il famosissimo tbb, poi c'è il b4, b4, oppure nls, non lo so, perché la prima volta che l'ho sentito ho pensato ncs, non ci siamo, non ci siamo proprio. Ma non solo, ci dimentichiamo ad esempio degli articoli. Mi è arrivato un messaggio proprio l'altro ieri e c'era scritto ci vediamo pomeriggio. L'articolo il? Che fine ha fatto, avevate fretta. Viviamo immersi nel tempo presente, continuamente. Le persone sono convinte che si dica quest'estate vado al mare, andrò al mare. Ok? Domani sono a Sora e inizio a girare un nuovo film. Domani andrò a Sora e inizierò a girare un nuovo film. Più che altro per essere compresi bene, perché non è che dobbiamo essere tutti dei conoscitori fini, no? della lingua. Però mi chiedo anche come si possa fare un ragionamento ipotetico, deduttivo, se non utilizzo mai il condizionale. Come posso veramente progettare il futuro se non coniugo il futuro? E poi la punteggiatura. Ma i miei studenti sono bravissimi a scrivere in un flusso di coscienza. Dicono che non serve. Però pensate, pensate a quanto è importante la punteggiatura. Se io dico sono vivo e vegeto, vuol dire che sto bene. Se io dico sono vivo, virgola, e vegeto, vuol dire un'altra cosa. Giusto? Dobbiamo stare attenti perché oggettivamente i greci dicevano che l'uomo è antropos zoo, ovvero l'animale dotato di parola. Capite che se togliamo la parola resta solo l'animale e non va assolutamente bene. Oggi viviamo immersi nelle immagini e, ad esempio, nei silabari dei bambini troviamo tantissime immagini e poche parole. Eppure, avendo una bambina piccola, a volte mi sono messa a riflettere. Se io do una parola a una bambina, lei deve associare alla parola cane, c-a-n-e, poi l'immagine e il cervello lavora. Se io le do direttamente l'immagine, un po' meno. Quindi dicono che l'intelligenza media stia scendendo e sicuramente tutti i docenti si lamentano per una sorta di analfabetismo di ritorno. E poi siamo tutti un po' condizionati da queste continue immagini, diciamocelo. Ad esempio, conoscete qualcuno che sta tutto il tempo lì, ore e ore, a scrollare le immagini del proprio cellulare? Lei qualcuno lo conosce, vero? Io sì, effettivamente. E dopo tre ore noi chiediamo ma che cosa stai guardando? E ci rispondono ma niente, cercavo qualcosa di interessante. Forse stiamo un po' spegnendo il nostro cervello. Questo non va bene. Dobbiamo assolutamente concentrarci su quello che è il valore delle parole. Invece, nonostante noi oggi usiamo soltanto credo 7500 parole di media nei nostri discorsi su circa 250.000 vocaboli della lingua italiana, quindi un po' pochini, sembra che la lingua italiana venga considerata molto ampia semplicemente anche perché è una lingua viva. Ci sono tanti termini che arrivano, nuovi, tipo gli inglesismi. Stai in hype? Sei un bufu? Mi sono buggato? Ciao bro? Io non li capisco, faccio proprio fatica. Durante la pandemia ci sono stati tanti altri termini che sono arrivati. Vi ricordate? Lockdown. Oppure il comitato tecnico-scientifico. Parole che probabilmente molti di noi non conoscevano, che non dimenticheremo mai. Anzi, io vi consiglio di non dimenticare per evitare di fare gli stessi errori visto che l'OMS ha preparato un altro trattato pandemico. Quindi le parole ci servono, ci servono per riflettere. Ad esempio, voi avete mai considerato la parola valore? Valore deriva effettivamente, oggi ne stiamo parlando, dal latino valere, ovvero essere forti. Si riferisce ai principi, alle qualità di una persona, di un'azione. Eppure i valori non sono immutabili nel tempo, no, assolutamente. Non sono neanche universali. Cambiano, cambiano a seconda delle generazioni, del periodo, della società. Pensiamo a come certe parole in passato, alcune non esistevano, altre invece non avevano assolutamente il valore che oggi gli diamo. Abbiamo sostenibilità ambientale, abbiamo anche collaborazione globale, etica digitale. Tutte parole che oggi sono importantissime. Eppure, se i nostri nonni le avessero considerate un po' prima, insieme a tutte le loro sfumature, forse oggi non ci troveremo qui. È vero anche che i giovani di oggi hanno, ovviamente, delle qualità, no, con l'uso della lingua, ad esempio, sono bravi a volte con la sintesi. Magari i giovani non fanno proprio questi vocali di cinque minuti. E essendo bravi con la sintesi è interessante, se non esagerano, perché troppa sintesi ci porta a perdere quelle sfumature. E le sfumature ci possono aiutare a stare lontani da quello che è il pensiero unico. E noi dovremmo riflettere su tutta l'origine delle parole. Noi oggi, quando parliamo di valore, pensiamo sempre al valore del denaro, oppure al valore finanziario del tempo. Eppure ci sono dei valori che sono molto importanti, come ad esempio il valore dell'attesa. Deriva dal latino ad tendere, mirare a, che è molto diverso da quello che intendiamo noi. Per noi l'attesa è qualcosa che c'è prima di qualcos'altro. Invece l'attesa, che intendevano i latini, è qualcosa di molto educativo, perché ci insegna e ci fa riflettere su cosa desideriamo davvero, quanto siamo disposti ad attendere per raggiungere quella cosa. Anche qui credo che la natura sia perfetta, perché nonostante tutto l'avanzamento scientifico e tecnologico, ci vogliono ancora nove mesi per avere un bambino. Un'attesa veramente lunghissima, devo dire, in questo senso vorrei anche toccare un tema che mi sta molto a cuore, che è quello della parità di genere, no? E quello anche del politicamente corretto. Allora, oggi si usano tantissimi asterischi. Pensate se facessero un romanzo con tutti i asterischi. Anche Dante avrebbe smesso di leggere, credo. E in nome del politicamente corretto si eliminano tante parole, ad esempio, signorina. Io non sono signorina, però onestamente se qualcuno me lo dice, io sono contenta. Ecco, eliminare questa parola non solo vorrebbe dire rinunciare all'estetica della stessa parola, ma anche presupporre che tra una bambina e una donna non ci sia nulla. E poi la stessa talentuosissima Cortellesi ci ha ricordato, ad esempio, che in virtù del pensiero moderno le favole potrebbero essere intese in maniera differente, no? Perché potrebbero essere considerate sessiste. Però se proprio vogliamo guardare al male, allora direi che anche il povero principe azzurro potrebbe essere denunziato in quanto ha dato un bacio alla bella addormentata senza averle prima chiesto il permesso. Ecco, da mamma di una bambina io credo invece che si debba cominciare da altri punti, no? Per arrivare alla parità di genere. Anzi, io voglio assolutamente dire che dovremmo nella nostra società dare molta considerazione alle madri, ok? Perché investono su quello che è il futuro, investono sulla nostra società, educano il futuro. E quindi, a meno che qualcuno oggi non mi voglia smentire, direi che tutti noi siamo nati da una donna, giusto? Anche se si vogliono sovvertire alcune cose, questo resta immutabile. E quindi io credo che ci sono delle parole bellissime, ad esempio famiglia, che deriva dal concetto di patrimonio. Il patrimonio più grande forse è proprio questo, quello a cui dovremmo auspicare, quello della famiglia. E oggi purtroppo ci sono tante persone che non possono avere figli, e forse questo è un tema di cui dovremmo parlare un pochino di più. Però ci sono anche tante persone che non vogliono i figli, perché in una società che corre così tanto non si ha tempo a volte di fermarsi, si vogliono fare tantissime cose, siamo fagocitati dalla vita. Una persona una volta, devo dire la verità, mi ha risposto perché non faceva figli, perché amava viaggiare. In questo caso a quella persona, singola persona, io direi a nome di tutte le mamme che anch'io amo tantissimo viaggiare, è che i bambini non sono una condanna, anzi, sono un patrimonio, un investimento per il futuro, per tutti, non solo per chi ha figli, ma per tutti quanti, proprio per la società. E vanno assolutamente difesi perché ci ricordano da dove veniamo e ci dicono dove andremo, cosa lasceremo dopo di noi, esattamente come una parola tramandata. In questo c'è il senso di famiglia, perché effettivamente chi è genitore non vuole assolutamente pensare che il mondo possa finire, perché vuole che i figli vivano oltre loro, dopo di loro. E quindi c'è una cura importante per ciò che ci sarà dopo. E soprattutto i bambini ci ricordano che non dobbiamo essere soltanto degli individui che consumano tutto quello che hanno dietro un concetto di qui e ora che è davvero molto molto lontano da quello orientale che è stato professato per secoli. Allora, io mi rivolgo a tutti i genitori, ai nonni, agli zii, ai vicini. Ecco, insegnate ai bambini a scrivere, a leggere il valore della parola, perché soltanto con questo sforzo possono avere la libertà e non c'è libertà senza impegno, non c'è bellezza senza concetto della bellezza. Credo che sia davvero molto importante usare le parole belle, piene, perché le parole sono importantissime, possono addirittura ferire ma possono consolare ai ragazzi. Noi dobbiamo, ai giovani, dobbiamo dirgli che la vita offre ancora tante possibilità, che i sogni sono tutti possibili se ci impegniamo ad averli. Smettiamola di dire che non ci sono speranze se non si è raccomandati, che l'unico valore è il denaro, oppure ad esempio che si sta bene da soli. Ma non è vero, noi siamo animali sociali e abbiamo bisogno di comunicare. E allora la prossima volta che andrete a cena con i vostri cari, i vostri amici, silenziate il cellulare, ascoltate bene tutte le parole che hanno da dirvi, raccontate chi siete, come siete arrivati là, ma soprattutto cercate di essere ricordati non soltanto per come eravate vestiti, perché un giorno lontanissimo, quando non ci saremo più, e accadrà purtroppo, magari ci ricorderanno per quello che avevamo da comunicare, non soltanto da far vedere, perché, ripeto, si ha bisogno davvero di speranza nel futuro e non dobbiamo inseguire l'omologazione, l'essere tutti uguali, le stresse labbra, zigomi, espressioni, bensì dobbiamo cercare invece quell'unicità, quella diversità che ha reso noi italiani famosi nel mondo, che ci fa distinguere, ok? Quel pensiero laterale di cui vi ho parlato all'inizio, che è molto lontano da un'omologazione, per cui oggi ci vogliono tutti con le stesse idee, gli stessi pensieri, gli stessi concetti, gli stessi desideri, e invece noi attraverso il nostro pensiero laterale possiamo assolutamente raggiungere tutto, ma soltanto grazie a una conoscenza che va molto oltre ogni intelligenza artificiale. Grazie. Grazie.