 Leonardo Silva Revisore Avevo cinque anni, ero un bambino felice. Non che adesso sia infelice, però purtroppo non sono più un bambino. Come tanti andavo all'asilo, e secondo me è importante partire da qua, perché all'asilo ti insegnano subito due cose che poi rischiamo di dimenticarci. All'asilo ti insegnano che si può imparare giocando, imparare divertendosi, e ti insegnano a guardarsi negli occhi, a guardarsi nel volto. Se voi ci pensate, all'asilo i banchi sono disposti a quadrato, sono disposti a cerchio, sono disposti affinché ci si possa guardare vicendevolmente. L'importanza di guardarsi in volto l'avevano già scoperta gli antichi. Ovidio, pensate, nelle Metamorfosi duemila anni fa, diceva che l'essere umano è stato creato diversamente da tutti gli altri animali, proprio perché gli animali hanno il muso, mentre invece Zeus, quindi Dio, per chi ci crede, aveva dato agli uomini un volto. E Ovidio dice anche perché. Dice che agli esseri umani aveva dato un volto per far sì che potessero alzare lo sguardo e guardare il firmamento, guardare gli dei. Ora, questa cosa che ci viene insegnata all'asilo, secondo me ce la stiamo un po' dimenticando. Perché se ci pensate quanto tempo passiamo, anziché guardarci uno con l'altro, lo passiamo così, a guardare, a scrollare, tornando anche al discorso dei ragazzi di prima. Ci sono degli studi che dicono, e sono fondati, che noi guardiamo il nostro telefono, lo schermo del nostro telefono, circa 400 volte al giorno. E se ci pensate è pazzesco. Voi pensate, se anziché guardare uno schermo, guardassimo una persona alla quale vogliamo bene, un nostro caro, nostra fidanzata, nostra moglie, 400 volte al giorno. Potrebbe denunciarci per stalking? Io ho una moglie che è un avvocato penalista, quindi non lo so. Sicuramente mi chiederebbe che cavolo hai da guardare. Però una risposta carina, e mi è venuta in mente scrivendo questo breve discorso, sarebbe perché anche tu sei sempre nuova, ho sempre qualcosa da imparare. I social sono fatti per cambiare ogni volta che li guardiamo e tenerci sempre incollati. E secondo me dovremmo imparare a cercare questo nelle persone che ci sono accanto. Vi dicevo, cinque anni, bambino, felice, più o meno, andavo all'asilo, giocavo col pongo. Un'altra cosa che mi piaceva tantissimo era tornare a casa, ho questo ricordo del tornare a casa, e la cena con mamma e papà. Ero fortunato, avevo una bella famiglia, una famiglia unita. E torno al concetto di prima, cena con mamma e papà senza telefono, senza televisione, era bandita in cucina a casa mia. E ci si parlava, ci si guardava in faccia e ci si parlava, ognuno raccontava quello che gli era successo, raccontava la sua giornata. Papà, che amava la follia però, era molto noioso, faceva il contabile, quindi numeri, bilanci, eccetera, per niente interessante. Ho capito da lì che la matematica non faceva per me. Mamma, invece, avvocato, raccontava di casi nuovi, raccontava di persone da difendere, raccontava di cose di vita, ecco. Parlava di vita e mi si è accesa una lampadina. Ho detto, voglio fare come la mamma, voglio fare anch'io l'avvocato. Quella lampadina lì non si è mai spenta. E alla fine avvocato ci sono diventato. E tra tutti i tipi di avvocato che potevo scegliere, sono diventato un avvocato di diritto di famiglia. Ho avuto la fortuna, l'ha detto anche prima Rossella, di aver avuto una maestra importante. E quando entri, mi ricordo cosa diceva, mi ha detto, fare l'avvocato è fare una corsa, è come correre sempre, in effetti siamo sempre affannati, abbiamo tanto da fare, siamo sempre dietro ai problemi degli altri. Fare l'avvocato di diritto di famiglia è fare una corsa, ma è fare una corsa a ostacoli. Perché oltre alla tecnica, quindi alla tecnica giuridica, alle norme, alle leggi da sapere, al processo da affrontare, che ovviamente ha delle sue regole, devi anche avere a che fare con i sentimenti delle persone, che quindi aumenta ancora la difficoltà di fare l'avvocato. E aveva ragione. Ho iniziato questo mestiere col massimo dell'entusiasmo, e dopo un pochino mi ha disilluso. Perché se ci pensate, nel processo, nel diritto, c'è un sacco di lessico militare. Cioè si vive troppo il binomio vittorio-sconfitta. In tribunale c'è un avversario, in tribunale si interroga, in tribunale c'è la controparte. E questa cosa non corrispondeva a quello che era la mia idea, il mio sogno di aiutare le persone. Ho sempre ritenuto difficile da accettare che esistesse una realtà e una realtà processuale. Questo lo dicono i più grandi giuristi, tutti. se leggete chi ha avuto la sfortuna o fortuna di aprire un libro giuridico teorico, ti dice che quello che non è inserito in un processo non esiste in quel processo, ma in realtà può essere accaduto, è solo che non è entrato nel processo. Quindi, tornando al discorso di prima, cercando di riunire i punti, mi metto a fare l'avvocato. Qual è il colore che identifica fare l'avvocato e soprattutto l'avvocato di diritto di famiglia, che è poi il motivo per il quale sono qui a parlarvi? È un po' banale, non mi è venuta un'altra idea, ma effettivamente corrisponde a quella che è la realtà, ed è il rosso. Il rosso perché? Il rosso è il colore della passione, quindi dell'amore, del trasporto. Ed è tutto quello che precede poi andare dall'avvocato. Teoricamente ci si deve amare, no? per formare una famiglia, se no non vai dall'avvocato di diritto di famiglia. Poi non tutti i matrimoni nascono sotto questa stella, ma nella maggior parte dei casi, almeno quando si concepisce un figlio, in teoria un po' di passione dovremmo averla. E quindi questo rosso esiste. E questo rosso, quando finisce questa passione, o l'altro ti ha fatto un torto, si tramuta, me lo dico per esperienza, quasi sempre in un rosso di rabbia. Quindi il rosso della vendetta, il rosso del sangue. Si va dall'avvocato e si dice avvocato gliela dobbiamo far pagare. Avvocato noi dobbiamo vincere. Avvocato voglio il sangue di quella persona che mi ha fatto questo, mi ha fatto quello e mi ha fatto del male. Ero arrivato fin qua nel pensare a qualcosa a raccontarvi, e ho pensato che effettivamente il rosso era il fil rouge, è un gioco di parole, ma ci sta, del mio discorso. Ma forse la parte di rosso che bisogna considerare, la sfumatura di rosso che bisognava considerare e che anch'io a volte avevo dimenticato, era il rosso della vergogna. Cioè si dice arrossire, arrossisco, quando io ho vergogna arrossisco. e questo poi è quello che mi ha portato a raccontarvi quello che vi starò per dire. Più o meno in Italia i dati Istat, magari nella platea qualcuno si è separato e lo sa, quando si fa una separazione, si fa un divorzio, si compila un modello Istat, quindi noi siamo pieni di dati. Abbiamo i dati di qualsiasi cosa, da decenni, di qualsiasi cosa è successo in questo settore. I dati Istat dicono che in Italia si celebrano circa 200.000 matrimoni all'anno e ci sono 180.000 separazioni. Questo vuol dire che più o meno per ogni coppia che si unisce e decise di costruire una famiglia, ce n'è un'altra che invece, purtroppo, per mille ragioni, decide di interrompere. La parola crisi vuol dire dividere, quindi c'è una crisi. I dati sono ancora più allarmanti, o meglio, se la si vuole vedere così, perché una famiglia non è soltanto una coppia, non è composta solo da una coppia che decide di sposarsi. Ci sono tante persone, soprattutto ultimamente sotto gli occhi di tutti, che decidono di vivere insieme, avere un progetto a lungo termine senza per forza sposarsi e di questo i dati Istat ne tengono conto. E quindi sono molto di più le coppie che hanno una crisi e quindi si dividono rispetto alle coppie che decidono di unirsi. Tanto è vero che sentite parlare tutti i giorni della crisi dei matrimoni, crisi delle coppie, tutti che vogliono vivere single, eccetera, eccetera. Ora, per esperienza, tornavo a quello che vi stavo dicendo prima. È vero, spesso si è accecati, si parla di autenticità in questo TED, e quindi si è accecati, si mette questa maschera rossa di rabbia e di vendetta. E da professionista, nel momento in cui due persone adulte o una persona adulta decide di prendere questa linea, io posso anche tentare di farla ragionare. Io, che fortunatamente sono fuori dalla dinamica privata, posso tentare di farla ragionare, ma fondamentalmente l'avvocato diventa spesso un postino, cioè diventa il portatore della volontà del proprio cliente, che, anche se a volte non è troppo d'accordo, non può fare di testa sua, deve seguire la linea che gli viene dettata. E finché si parla solo di denaro, si può anche avere il pugno di ferro, mettiamola così, o tentare anche una rivalza. Il problema è il problema vero, e secondo me è una riflessione che bisogna seriamente fare quotidianamente, è quando ci sono di mezzo dei bambini. Perché se due adulti scelgono di fare una guerra, e vi ricordo Confucio diceva se vuoi iniziare la strada della vendetta è meglio che costruisci due tombe, quella dell'avversario e la tua. Quindi se due adulti hanno voglia di fare una guerra e sono consapevoli di farla, per l'amore del cielo, non la condivido, ma si può anche accettare. Il problema, dicevo, è quando ci sono di mezzo dei bimbi. Perché i bimbi non hanno uno spazio di scelta in una scelta genitoriale di questo tipo. I bambini la subiscono e basta. E anche su questo c'è letteratura ampissima, psichiatrica e psicologica, infantile. E dice, a breve termine, che nel primo anno di un conflitto genitoriale un bambino, prova a cercare i termini clinici, ha una decozione del percorso scolato, inizia ad andare male a scuola, fondamentalmente. Ha un disturbo del rapporto sonno-veglia, dorme male. E quello che a me ha impressionato di più, e mi ha colpito di più, c'è una diminuzione del sorriso. Cioè un bambino ride di meno. E questi sono gli effetti a breve termine. A lungo termine gli effetti sono ancora più gravi. Perché un bambino spesso, nel momento in cui la dinamica tra i genitori diventa conflittuale, diventa esacerbata, il bambino viene messo in mezzo. E la cosa più sbagliata che si può fare è chiedergli di scegliere, di stare o con la mamma o col papà. Il bambino da questa cosa non ne uscirà mai più per tutta la vita. Lo scriveva già Jung negli anni sessanta, che ci sono degli archetipi, li chiama Jung, ovvero dei concetti predeterminati, che per noi sono istintivi, che ci vengono insegnati e inseriti quando siamo piccoli. Se un bambino viene tolta o descritta in modo malefico una delle due figure dei genitori, il papà è cattivo, la mamma ha sbagliato e quindi non le devi volere bene, e io queste cose le ho viste per davvero, il bambino svilupperà per tutta la vita delle relazioni tossiche nei confronti degli altri e non avrà mai un rapporto equilibrato. Diventa complicatissimo avere un rapporto equilibrato col mondo, proprio perché ti hanno messo in mezzo a un conflitto che tu non potevi gestire e che non avevi neanche gli strumenti per poter capire. Tu sai soltanto che uno dei tuoi genitori, dei quali hai bisogno, perché un bimbo non ha bisogno dei genitori solo per accudirlo, per giocare nella concretezza, ha bisogno di un esempio, ha bisogno di uno spunto che poi si porterà dietro tutta la vita, anche inconsciamente. Se si sbaglia lì, non lo dico io, lo dicono gli esperti, poi si rischia di rovinare tutta l'esistenza di una persona che rischia di avere una tossicità relazionale infinita e che poi a sua volta la riporta nei suoi figli, la riporterà nella sua famiglia, e credo che questa cosa sia di una gravità inaudita. Siamo tutti responsabili di questo. È responsabile innanzitutto le due parti, e quindi poi arrivo alla mia chiusura. È responsabile il sistema giudiziario, siamo responsabili noi avvocati, che quando ci si presenta un caso di questo tipo dobbiamo fare sempre un passo indietro e tornare a rossire, a rossire di vergogna, anziché essere rossi di rabbia, perché queste cose non si fanno. E sono responsabili però soprattutto, secondo me, i genitori, perché il nostro sistema giuridico è assolutamente incentrato sulla figura del minore. Si dice sempre, superiore interesse del minore, il minore deve essere sempre tutelato. Il problema è che io non sono a casa con loro, il giudice non è a casa con loro. Quindi poi sono i genitori che devono riuscire a, si parla di autenticità, a togliersi la maschera della vendetta, della rabbia. Puoi poi anche essere arrabbiato con chi ti ha fatto del male, ma non puoi sfogarlo sul bambino. C'è un'espressione che utilizzo, non so se l'ho inventata io, non ne ho idea però, prendersi a bambinate in faccia, quando il bimbo diventa lo strumento per una vendetta personale, e troppo spesso accade. Io chiudo dicendo che io non sono contro la separazione e i divorzi, il mio lavoro. La famiglia è il luogo dove accadono le cose più belle della vita, ed è il luogo più mostruoso, dove accadono le peggio cose se non è sana. Quindi se una coppia non funziona, se non va bene la relazione, è giustissimo che si prenda una strada e si decide di separarsi. Il problema non è cosa fare, è come farlo. E quindi tornando alla chiusura e provando a tirare le fila di questo discorso, rendiamoci conto tutti che anziché diventare, che prima diventiamo rossi per la passione, ok? Poi ci si diventa rossi di rabbia, e si diventa rossi di vendetta, e si vuole il sangue dell'altro. Togliamola questa maschera, torniamo autentici, perché forse dovremmo arrossire di vergogna per quello che spesso succede a dei poveri ragazzi che sono inermi e non possono fare nulla per reagire a questa cosa. Grazie.