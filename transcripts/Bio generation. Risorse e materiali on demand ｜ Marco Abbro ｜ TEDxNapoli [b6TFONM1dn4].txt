 Oggi qui rappresento oltre 100 miliardi di lavoratori che stanno lavorando per me e per voi, anche se è domenica, per un futuro più sostenibile. Da circa 5 anni coordino un laboratorio di ricerca che si occupa di biomateriali e prodotti per lo sviluppo sostenibile. E questi sono i miei operai, microrganismi in grado di produrre materia prima che possiamo utilizzare tutti i giorni, dalla carta, i tessuti, la plastica. Ci troviamo all'alba di una nuova rivoluzione industriale, la biologizzazione dei processi industriali. E che significa? Cercare, indagare e chiedere alla natura di svolgere funzioni utili alle nostre fabbriche, ma soprattutto al nostro pianeta. Basta mettere all'interno dei processi di produzione delle nostre fabbriche tutti i mondi biologici, alghe, funghi, batteri, lieviti, che sono in grado di sostituire i cicli di produzione e vita dei prodotti, cambiando completamente i paradigmi economici e industriali. Tra i cambi di paradigma più importante abbiamo sicuramente la generazione di materia prima on demand, invece che estrarla da fonti esauribili. Immaginate di non dover più abbattere un albero o una pianta per produrre cotone o carta, ma di generarla ex novo grazie a questi nanoperai. Bisogna inserire nei processi produttivi elementi vivi, vitali, e osservare come la natura è in grado di sopportare o cambiare in base allo stress, gestendo la carenza di nutrienti o ambienti ostili. Abbiamo il pH, il polidrossi alcanoato, una bioplastica realizzata all'interno dei batteri, che la utilizzano come fonte energetica. Per noi un materiale termoformabile, lavorabile, ma soprattutto biodegradabile. Per loro una sorta di riserva energetica. Immaginate un tessuto adiposo sicuramente più giustificabile del nostro. Il PLA, noto per essere uno dei più diffusi filamenti della stampa 3D, con il quale riusciamo a prototipare, a realizzare oggetti incredibili come questi complementi d'arredo. Questi particolari li realizza un gruppo con il quale noi condividiamo tante ricerche, ma soprattutto tantissima amicizia. Parlo del PLA perché prevede all'interno del suo processo di formazione una fermentazione batterica. Abbiamo poi i microrganismi che possono essere intercalati all'interno di mattoni, perché producono secrezioni calcaree, e quindi sono in grado di riparare anche i danni che la struttura riceve. Le biglie che vedete in questa fotografia sono tenute insieme proprio dalle secrezioni calcarei del batterio. O i funghi, che grazie alla crescita vincolata delle loro radici, del micelio, possono produrre tessuti, mobili o come in questo caso pannelli fonoassorbenti. Una caratteristica di questa rivoluzione è quella che non è appannaggio solo dei centri di ricerca, ma a livello globale c'è un movimento di biofabbricazione che prevede start-up per aziende magari come noi che stanno cercando di portare avanti questo movimento. Si è spesso portate a pensare che una ricerca, prima di diventare concreta, debba passare anni tra sofisticatissimi laboratori, costosissimi materiali. Soprattutto quando parliamo di materia viva dovete considerare che dobbiamo tener conto di bassità della popolazione, capacità metaboliche, strumenti necessari per considerare quello che succede all'interno di una popolazione del genere. Gli spazi sono tutti temi importanti. Con il nostro laboratorio abbiamo provato ad abbattere subito tutti questi muri per rendere il nostro materiale fruibile e concreto. Come abbiamo fatto? Siamo passati a far lavorare moltissimo le risorse umane. Considerate che abbiamo dovuto vagliare circa 300 curriculum di batteri, tutti perfettamente adeguati a svolgere il loro compito, per poi scegliere quelli che fossero insomma un po' più promettenti da un punto di vista di produzione o da un punto di vista di solidità, di capacità replicativa. E per farlo abbiamo provato a velocizzare un po' lo screening. Grazie alla collaborazione con il CRIB, il Centro di Ricerca Interdipartimentale dei Biomateriali, abbiamo realizzato un congegno di microfluidica nel quale era possibile interrogare più ceppi batterici contemporaneamente. una sorta di microchip velocissimo che ci permetteva di valutare, inserendo all'interno dei pozzetti ceppi batterici diversi, con lo stesso problema di cultura, a monte, e a valle raccogliere informazioni come quanto materiale producevano, quanto veniva le capacità di replicazione del batterio e la solidità del batterio stesso. Questo ci ha fatto però capire una cosa, una costante all'interno dei processi naturali. La natura è in grado di gestire perfettamente qualsiasi tipo di condizione di stress. E c'è una frase che spiega bene questo concetto, un assunto cardine del biohacking, tema anche molto attuale, che ci dice che la genetica è scritta a penna e l'epigenetica a matita. E che significa? Abbiamo un codice genetico che, insomma, ci dice quello che dovremmo fare, ma poi la manifestazione di quello che avverrà dipende da tantissimi fattori, come per esempio la nostra capacità di adattarci all'interno di un ambiente ostile. Considerate che i nostri microrganismi nascono per fare altre cose, come il pane o l'aceto, ma poi i calati all'interno di un ambiente completamente diverso si adattano, rimodulano il loro scopo e come risultato ci ridanno un materiale. Se pensate che condizionare un sistema biologico sia un'operazione estremamente complessa o lunga, in realtà non è proprio così. Considerate che le nostre culture simbiotiche si replicano per milioni di volte ogni ora, per cui una nostra giornata lavorativa può rappresentare per loro una vera e propria era evolutiva. E una volta che abbiamo adattato i nostri organismi, li abbiamo abituati a mangiare un po' quello che la tavola proponeva. Anche questo è un tema importante. Considerate che oggi esistono elementi sostitutivi, per esempio di pelle o tessuti, che provengono da singole culture o da singoli scarti vegetali, frutticoli o altri. Ci sono lodevoli esempi che derivano da ananas, mango, arancia, tutti quanti validissimi come sostituti, per esempio, della pelle animale. Ma se dovessero diventare effettivamente l'elemento sostitutivo all'interno del mercato, ci troveremmo a disboscare o a destinare degli spazi per la cultura di queste risorse, poiché ne avremo bisogno per produrre. Allora, una volta che abbiamo cresciuto un po' all'antica maniera, quindi se non schizzinosi i nostri batteri, ci siamo posti il problema, ma siccome è ospicabile un domani non ci dovessero essere scarti, beh, sono stati bravi, perché siamo riusciti a trovare una formula che ci svincola anche da questo. E ma i tempi? Quanto tempo ci vuole per far crescere un materiale del genere? Su questo è stato utile il confronto con tantissime aziende, con molte realtà del settore. Non eravamo molto soddisfatti dei nostri risultati, siamo riusciti a portare la crescita del materiale da 10-12 giorni per alcuni comparti, 4-5 giorni per altri. E non eravamo contenti. Poi abbiamo parlato un po' con aziende del tessero, della pelletteria, e abbiamo scoperto che alcuni di loro aspettano anche mesi per approvvigionarsi della materia prima. Considerate, per esempio, che dalla semina alla raccolta di una singola pianta di cotone che produce circa 2 kg di fibra, passano più o meno 5 mesi e mezzo. E gli spazi? Quanto spazio ci vuole per produrre questo materiale? Abbiamo sviluppato un sistema di crescita verticale che oggi ci permette di realizzare circa 30-40 m2 o 30 kg di questa cellulosa, considerate come la volete misurare voi, all'interno di un armadio poco più piccolo di un 4 stagioni, acquistabile in qualsiasi catena di mobili svedesi. All'interno di una sala come questa potremmo produrre l'equivalente di circa 3 ettari di cotone, 4 campi da calcio e mezzo. Parlo spesso di cotone o di albero perché da un punto di vista biochimico il materiale che vi sto presentando è cellulosa purissima, uno dei biopolimeri più diffusi nel mondo vegetale. E allora abbiamo fatto un passo in più rispetto alla sostenibilità. Abbiamo detto, sì, ma quanta acqua sprechiamo visto che abbiamo bisogno di acqua per la vita? Beh, considerate che un chilo di fibra grezza di cotone consuma all'incirca 10.000 litri o 1.600 litri a seconda della virtù dell'azienda produttrice. Nel nostro caso riusciamo a portare un chilo di materiale con circa 30 litri di consumo. E adesso che vi ho raccontato la genesi del materiale ma che ne facciamo? Un sacco di cose. Dalla pelletteria alla cosmetica, da alimenti funzionalizzati per le diete a formulazioni per la detergenza casa, dalla cultura cellulare al packaging, dall'arte al design e tantissime applicazioni che neanche noi riusciamo ad immaginare. L'abbiamo dato a designer che hanno ricavato delle bellissime lampade. L'abbiamo dato a aziende che si occupano di finitura per la pelle o per i tessuti che ci hanno riportato una sorta di coccodrillo vegano. L'abbiamo imbibito con principi attivi per far sì che diventino patch e maschere cosmetiche assolutamente certificate. abbiamo miscelato insieme a formulazioni della detergenza casa sostenibili per fare saponi, shampoo o prodotti per lavatrici o lavastoviglie. Abbiamo dato in passo a tantissimi studenti di design che ci hanno riportato delle tesi brillanti con oggetti di uso comune. Un'altra cosa caratteristica che abbiamo fatto è stata darlo ad artisti che all'interno della nostra storia ci hanno visto visioni e hanno voluto raccontare anche loro storie. E di pochi giorni fa anzi sono di pochi giorni fa due proposte veramente particolari sul nostro materiale. Ci hanno chiesto di utilizzarlo per la crescita di cellule staminali e di costruire un piccolo laboratorio per la genesi di materia prima nello spazio. Dall'infinitamente grande all'infinitamente piccolo. Tutto questo ci ha fatto capire quanto è importante, quanto è potente rendere concreta una scoperta. Abbiamo acceso una lampadina nella mente di molti che sta illuminando di idee un sentiero verso un futuro più sostenibile. Grazie. Da me e da loro. Grazie.