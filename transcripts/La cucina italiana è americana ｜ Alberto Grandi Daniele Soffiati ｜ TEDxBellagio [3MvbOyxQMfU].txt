 La cucina italiana è americana. A molti questa sembrerà una provocazione, ma non lo è. Con la scoperta dell'America si determinò l'arrivo in Europa di una moltitudine di prodotti oggi alla base della nostra alimentazione, ma all'epoca sconosciuti. Sto parlando del pomodoro, della patata, dei peperoni, solo per fare alcuni esempi. L'America però è il paese che più di ogni altro ha influito sui modelli di consumo anche alimentari degli italiani e in questo sta l'intreccio tra Italia e America. Sono due i momenti storici determinanti di questo intreccio. Il primo è quello che parte alla fine dell'Ottocento e arriva fino circa al 1915, la prima grande emigrazione degli italiani in America. Come stavano gli italiani negli ultimi decenni dell'Ottocento? Nel 1863 la denutrizione, le scarse condizioni igieniche, le malattie infettive facevano sì che in Italia la vita media, l'aspettativa di vita fosse sotto i 30 anni, uguale praticamente a quella dell'antica Roma. Incideva moltissimo la mortalità infantile. Un bambino su quattro moriva entro il primo anno di vita e tantissimi morivano entro i primi cinque anni. Una caterva di mali ammorbava la popolazione, pellagra e rachitismo al nord, malaria e tracoma al sud. Sulle tavole dei ceti più popolari, quando la tavola c'era, perché molti italiani mangiavano senza avere una tavola, per i ceti più popolari la carne, ma anche i derivati animali come le uova e i latticini erano praticamente sconosciuti. Tra il 1876 e il 1915 emigrano tra i 15 e i 20 milioni di italiani e probabilmente sono anche di più. Gli italiani che arrivano in America, in particolare negli Stati Uniti, vivono una condizione molto difficile, però scoprono davvero un nuovo mondo. riuniti nelle Little Italy, gli italiani del nord e del sud hanno modo di conoscersi come mai avrebbero potuto fare nel loro paese d'origine, dove la povertà e dove la mancanza di mezzi di trasporto rendeva impossibile fare spostamenti che fossero superiori a pochi chilometri. E allora nelle Little Italy gli italiani si conoscono, iniziano a unire le poche consuetudini anche alimentari locali, gli usi locali e soprattutto uniscono a questi usi locali una nuova ricchezza di prodotti, una moltitudine di prodotti che scoprono in America e negli Stati Uniti in particolare, li scoprono in un paese già ricco e industrializzato con una moltitudine di offerta inimmaginabile per gli italiani in Italia. Sì, ma non solo i prodotti nuovi che scoprono gli italiani in America, anche un prodotto che noi, un cibo che noi tendiamo a identificare come cucina italiana, come simbolo della cucina italiana, come la pasta, molti italiani lo scoprono in America. Perché la pasta era sconosciuta praticamente a tutti gli italiani e in realtà gli unici che già dal XVII secolo mangiavano la pasta erano i napoletani, poi forse qualche altra zona nel sud Italia, ma per gran parte degli italiani la pasta era sconosciuta. I napoletani venivano chiamati, anche con un certo disprezzo, mangiamaccheroni, ma non era una cosa lusinghiera per loro. Eppure gli italiani scoprono la pasta, di molti italiani che stanno in America, scoprono la pasta là e diventa per loro, prima di tutto là, un simbolo del loro essere italiani. Perché c'è anche un altro aspetto importante. Gli italiani in America si scoprono tra di loro, si riconoscono tra di loro, perché gli italiani avevano anche un altro problema che forse noi tendiamo a sottovalutare. Non parlavano l'italiano. Solo il 2,5% degli italiani conosceva l'italiano e di questo 2,5% nessuno andava e migrava in America. E quindi questi italiani che hanno in comune il passaporto, e quindi per chi li riceve sono italiani, in realtà tra di loro non hanno nulla in comune, men che meno la lingua. E quindi ancora una volta la cucina, come per altre culture del resto, diventa l'elemento identitario forte. Si costruisce là un'identità italiana, il grande sogno di D'Azzeglio, abbiamo fatto l'Italia, facciamo gli italiani, ecco, viene realizzato prima di tutto in America. E quindi si cominciano a riconoscere tra di loro, vengono rinchiusi in questi, che noi possiamo chiamare anche in maniera lusinghiera o in maniera un po' poetica, little Italy, ma in realtà sono ghetti. E quindi là dentro in qualche modo devono costruirsi un'identità. E questa identità passa soprattutto attraverso la cucina. Abbiamo fatto l'esempio della pasta, ma anche la salsa di pomodoro, che per noi oggi è un po' il condimento base. Gli italiani in realtà non lo era fino a quel momento. Gli italiani conoscevano la salsa di pomodoro, che peraltro ci arriva dalla Spagna, ma insomma comunque sarebbe una storia troppo complicata. Ma in America invece è già industrializzata, è un prodotto che si consuma tutto l'anno e che ha anche un costo molto basso. E quindi diventa anche questo un condimento base per la cucina italiana in America. E poi, siccome molti emigrati tornano in Italia, lo diventa anche per quanto riguarda l'Italia. Ma abbiamo fatto l'esempio della pasta, del pomodoro, della salsa di pomodoro, non possiamo anche dimenticare la pizza. Altro simbolo per eccellenza in giro per il mondo, simbolo della cucina italiana, la pizza esisteva già a Napoli, ovviamente, ma tutti gli osservatori, gli stessi napoletani, sono concordi su un fatto indiscutibile. La pizza è il simbolo della povertà di Napoli. È un prodotto poverissimo, di scarsissima qualità, e di quale gli stessi napoletani in qualche modo si vergognano, ma di quale non possono fare a meno, perché è l'unica maniera che hanno per sfamarsi. Matilde Serrao, nel 1884, scrive un romanzo molto bello, che si chiama Il Ventre di Napoli, e lo scrive nell'84, non è un caso, perché è l'anno successivo a una delle tante epidemie di colera che colpiscono Napoli, e descrive la pizza, e dice che è una pasta mal cotta, bruciata, indigeribile fondamentalmente. E la, come si dice, Gaetano Valeriani, che è un napoletano, descrive anche lui la pizza e dice che è la base della cucina dei napoletani, e poi finisce dicendo, sì, però, la pizza sfama i napoletani, ma meglio sarebbe se nessuno l'avesse mai inventata. Non l'hanno mai offerta la regina Margherita, anche questa è un'altra leggenda che ci porterebbe troppo lontano. Però, detto questo, la cucina, diciamo, l'elemento fondamentale della cucina italiana, fondamentalmente, si forma in America. Poi, molte di queste tradizioni tornano in Italia e diventano un pezzo importante della nostra cucina. Sì, un pezzo importante della nostra cucina. Addirittura, alla fine della guerra, gli americani che risalgono la Sicilia, gli alleati, si stupiscono di quante poche pizzerie ci siano in Italia, anzi, non esistono in Italia, a Napoli ne esistono molto poche. E, dunque, gli alleati che arrivano e che, di fatto, diventano immediatamente un modello, un'aspirazione per noi italiani, rendono particolarmente impattante la cultura americana nel nostro paese. Non dimentichiamo che gli italiani che erano emigrati alla fine dell'Ottocento, e che spesso tornano in Italia, portano con loro stessi una maggiore ricchezza e quel modello di consumo che avevano acquisito in America. E però, negli anni venti, a partire dagli anni venti, si imbattono anche nel regime. Il ventennio fascista conduce l'Italia, malgrado la propaganda, a condizioni di difficoltà tali che raggiungono il proprio culmine alla fine della guerra, momento nel quale l'Italia raggiunge un picco di denutrizione che la riporta indietro di decine di anni. E dunque la rabbia popolare degli italiani travolge il regime, travolge la propaganda del regime, e gli italiani rifiutano tutto ciò che il regime ha proposto per quei vent'anni, aderendo in maniera quasi religiosa al modello americano. Basti pensare, per quanto riguarda il cinema, a un americano a Roma con Alberto Sordi, all'aspirazione dell'America. Certo un conto è avere un'aspirazione di modello, e un conto è trasformarsi da paese povero e tradizionale, a un paese moderno, industrializzato, un paese con un modello di consumo completamente diverso. C'è uno scarto molto forte nei primi anni. Tant'è vero che la condizione dell'Italia all'inizio degli anni 50 potrebbe essere sintetizzata con questo dato. Nel 1951 solo il 7% delle case degli italiani ha al proprio interno energia elettrica, acqua potabile e servizi igienici. Ci vollero pochi anni però per arrivare a cambiare tutto. Perché a partire dal boom economico, che tecnicamente inizia nel 58, ma potremmo dire già dalla seconda metà degli anni 50, prende avvio quella che venne anche chiamata un'età dell'oro dei consumi e dell'economia nell'Occidente in particolare, un'età dell'oro che arriva anche in Italia. E a quel punto gli italiani iniziano a riempirsi la bocca di una moltitudine di nuovi prodotti e si riempiono la bocca soprattutto con una nuova parola. Boom! Il boom economico inizia tecnicamente, come hai già detto, nel 1958, però il primo segnale di cambiamento, ce ne sono tanti ovviamente, ma il primo grosso segnale di cambiamento è di un anno prima, quando nel 1957 apre il primo supermercato in Italia, che si chiamava Supermercato con la S lunga, poi diventerà semplicemente S lunga. Forse non tutti sanno che quella società, che appunto oggi è S lunga, aveva all'epoca, quando aprì il primo supermercato nel 1957, come socio di maggioranza Nelson Rockefeller, il quale, l'abbiamo saputo poco tempo fa, perché il figlio di Caprotti ha raccontato questa vicenda, fu sollecitato dalla stessa CIA a investire nel mercato italiano con lo slogan, col pensiero, per cui un popolo con la pancia piena non può diventare comunista. E quindi c'era quest'idea di, in qualche modo, condizionare, non solo dal punto di vista economico, ma anche dal punto di vista politico, il Paese o attraverso l'economia. Però il 1957 è quindi l'anno in cui apre il primo supermercato e si apre questa nuova modalità di consumo per gli italiani, ma bisogna anche addestrare gli italiani a consumare prodotti nuovi che sono praticamente sconosciuti. E il 1957 non solo apre il primo supermercato, ma iniziano anche le trasmissioni di carosello. La RAI si, in qualche modo, si incaricherà di cambiare il modello di consumo per gli italiani e carosello sarà un grande vettore di innovazione, di prodotti, ovviamente creerà anche tormentoni, creerà tutto quello che sappiamo, che conosciamo bene, chi ha una certa età. Però per 20 anni, carosello addestrerà gli italiani ai nuovi consumi, ai nuovi modelli alimentari, ai nuovi modelli di consumo, soprattutto quelli alimentari, imponendo nuovi prodotti, che da quel momento in poi rappresenteranno il fulcro della vita degli italiani, anche a tavola. Non basterà, nel supermercato, nel carosello, serviranno tante altre innovazioni, figlie del boom economico. Pensiamo ai frigoriferi, che libereranno ovviamente molto tempo per la spesa degli italiani. E pensiamo all'automobile, che libereranno anche questi, libereranno molto tempo, per quanto riguarda appunto la possibilità di disporre del proprio tempo libero. saranno tutti momenti che cambieranno i consumi degli italiani e il modo di vivere degli italiani, cambieranno la cucina degli italiani, perché da questo momento in poi avremo a disposizione prodotti che prima non potevamo nemmeno immaginare. L'esempio che facciamo, classico, che si può fare, è quello del tiramisù, senza il frigorifero, senza i pavesini, senza i supermercati. Questo prodotto non si può fare. E invece oggi è probabilmente il dolce italiano più conosciuto nel mondo, ma è figlio del boom economico. Senza quelle condizioni non si può realizzare. Quindi noi sappiamo che appunto il nostro modello alimentare, il nostro modello di consumo, il nostro modo di vivere, anche il mito della cucina italiana è figlia dell'innovazione e dei cambiamenti indotti dal boom economico. Quindi quando ci sentiamo dire che la nostra cucina è figlia di Caterina De Medici, Lorenzo il Magnifico, storie meravigliose di centinaia di anni fa, dovremmo in qualche modo insospettirci, perché in realtà è molto più figlia dell'innovazione della ricchezza che abbiamo acquisito negli ultimi decenni. Questo cambiamento che è avvenuto in maniera così repentina, però ci dice anche un'altra cosa, che anche il futuro sarà diverso da quello che siamo oggi. E quindi quando penseremo a cosa mangeremo fra 10, 20 anni, 30 anni, dobbiamo pensare che non mangeremo probabilmente le cibi e le ricette che sembrano scolpite nel marmo e che non cambiano mai, che invece cambiano giorno per giorno, come cambia del resto anche la stessa pizza. e quindi questa cosa in qualche modo dovrà indurci a pensare al futuro in maniera diversa. Quello che mangeremo fra 50 anni non lo conosciamo, ma sappiamo che sarà sicuramente diverso da quello che mangiamo oggi e che consideriamo immutabile nella storia d'Italia. Grazie. Grazie. Grazie mille.