 Maria C 마음a Revisore Maria Cristina d'Italia Salve. Beh, li chiamano bamboccioni, li chiamano ciusi, insomma avete capito, sono qui per raccontarvi dei giovani. Sono due etichette però che francamente non condivido, non condivido perché preferisco portare quelle che sono le parole di Mattarella, che ha detto proprio al suo ultimo discorso di fine anno. Lui dice che tutto sommato, insomma, queste giovani generazioni non hanno lo spazio per potersi esprimere, l'avrete sentito. Vengono spesso incompresi e disattese le loro potenzialità, le loro illusioni, i loro sogni, come diceva lo speaker di prima. E allora, allora chi sono questi giovani? Sono giovani che vivono sicuramente un conflitto con se stessi, con le nostre generazioni, io sono più giovane dei giovani, sono più vecchia dei giovani, quindi questo conflitto col mondo del lavoro, perché non sanno ancora bene trovarsi uno spazio. Hanno delle attese che sono però disattese e soprattutto sono giovani che rimangono, ma sono giovani che se ne vanno, se ne vanno dall'Italia. Se ne vanno dall'Italia ed è proprio di questi che io adesso vi parlerò. Tenete conto che negli ultimi due anni, dalle ricerche che abbiamo condotto, circa 100.000 giovani sono partiti dall'Italia in cerca di nuove e di più vantaggiose opportunità. A fronte però di soli 37.000 nuovi rientri in patria, quindi capite che il saldo non è propriamente positivo. Non ce la stiamo giocando bene né come regione né tantomeno come sistema Italia. Milano è sempre stata un po' il faro, un polo di attrazione. I giovani fino a qualche anno fa, Milano piaceva. Adesso no, la Lombardia è la prima regione che vede espatriare i propri giovani. Però il Veneto corre dietro. E tra l'altro questa fuga di giovani all'estero è ancora più preoccupante, perché abbiamo stimato che di per sé abbiamo una perdita in termini di capitale umano di 134 miliardi, più o meno. Non poco. Allora proviamo un po' a tratteggiare un identikit del giovane che se ne va. Beh, giovane lo dice la parola, parliamo di ragazzi tra i 25 e i 34 anni, quindi ragazzi che hanno finito il loro percorso di studi, ma abbiamo registrato un trend, un trend importante che si è confermato diventa preoccupante da un lato, dall'altro invece è una grande opportunità. I ragazzi finiscono il loro ciclo di studi triennale all'università e sempre di più sono spinti a concludere il percorso di studi all'estero, quindi cercano la missione all'università estera. Certo è una grandissima opportunità, la mobilità ormai tra i giovani è facile, complice il fatto che insomma non c'è più la barriera linguistica ormai. Quindi abbiamo ragazzi, vi ho detto che hanno chiuso sostanzialmente il percorso di studi con un livello medio-alto, quindi sono ragazzi che hanno davvero un buon livello di istruzione e che fuggono da qui. Il famoso trend della fuga dei cervelli, la fuga dei talenti, è confermato anche dalle statistiche di Alma Laurea, che oltre a dire che è vero i ragazzi se ne vanno, dicono anche che all'estero trovano delle posizioni lavorative migliori e allineate con il loro percorso di studi. Abbiamo ragazzi che dichiarano per la stragrande maggioranza, quelli che vivono all'estero, di riuscire ad avere un tenore di vita alto o molto alto. Ovviamente il molto alto era portato poi al livello di studi che hanno raggiunto. In Italia purtroppo i ragazzi che abbiamo intervistato si posizionano all'estremo opposto, si dichiarano avere un tenore di vita basso o molto basso. Non solo, i ragazzi vivono all'estero e gioco forza, sono indipendenti, vivono da soli, si sperimentano nell'indipendenza. La stessa cosa non succede in Italia. In Italia l'Eurostat lo conferma, fino a 30 anni i ragazzi sono dentro il nucleo familiare, non hanno l'opportunità di uscire, di rendersi indipendenti. Tra l'altro un trend particolare, perché in realtà nel resto dell'Europa, pensiamo ai paesi del nord Europa, ci sono delle politiche che incentivano addirittura l'uscita dal nucleo familiare. Quindi davvero stiamo correndo, correndo dietro a chi è molto più avanti di noi. Pensiamo giustamente che i ragazzi vanno all'estero per trovare delle opportunità migliori. E potrebbe essere logico pensare che lo facciano quei ragazzi che alle spalle hanno una famiglia, insomma, un po' più in difficoltà. No, le ricerche ci dicono che in realtà, una forte spinta ad uscire dall'Italia, ce l'hanno quei ragazzi che hanno un background familiare benestante, sia economicamente che culturalmente. Sono ragazzi che hanno anche già vissuto altre esperienze all'estero durante il percorso di studi. Insomma, pensiamo alla grande opportunità che dà il programma Erasmus. Ma allora se noi andiamo un pochino più in profondità, a capire quali sono le motivazioni che spingono questi ragazzi ad uscire dall'Italia, ci accorgiamo che c'è una forte voglia di questa nuova generazione di ragazzi che non sono bambuccioni e che hanno voglia di sperimentarsi, hanno voglia di mettersi in gioco. Sono sia quelli residenti in Italia che quelli residenti all'estero. Sono consapevoli che il destino è nelle loro mani, soprattutto oggi con questa società. E allora cosa fanno? Vanno all'estero perché cercano occasioni di crescita professionale. Non solo, vanno all'estero perché cercano migliori posizioni lavorative. Ma il lavoro manca da noi. Lo sappiamo, lo leggiamo, tutti cercano. Ma che cosa fa la differenza la condizione lavorativa? In Italia non è come negli altri paesi, anche sotto questo punto di vista. Perché? Pensate semplicemente al fatto che per raggiungere una certa posizione all'interno di un'azienda non viene premiato il merito, tendenzialmente, a parte alcuni casi virtuosi. Si arrivano alle posizioni apicali semplicemente perché ormai sei lì da tanti anni. E invece i ragazzi cercano una politica retributiva legata al merito. Hanno voglia di mettersi in gioco, lo ripeto. Cercano delle condizioni di lavoro che siano favorevoli alla loro crescita professionale, alla loro crescita anche personale, diventando sempre più importante anche l'aspetto personale, l'investimento personale. E sinceramente quando abbiamo rilevato queste cose ci siamo anche un po' consolati perché davvero abbiamo davanti quella che forse per pregiudizio viene considerata una generazione così in attesa, in attesa che le cose arrivino. Forse per qualcuno sì, ma per la grande maggioranza no. Ma non viene dato ascolto ai giovani. Pensate che alcune testimonianze che ho raccolto mi raccontano questo, mi dicono, guarda Elisabetta, è inutile che ce lo nascondiamo. Se io arrivo ad essere direttore di un'azienda o comunque in un ruolo importante in un'azienda 35-40 anni in Italia, testuali parole, mi ridono dietro. All'estero no. All'estero è normalissimo arrivare ad avere delle posizioni importanti in azienda in qualsiasi settore sin da giovani. Perché? Perché viene data fiducia ai giovani, viene data la possibilità di assumersi delle responsabilità. certo con la consapevolezza che l'errore ci può stare. Un altro ragazzo mi racconta della sua esperienza e mi dice, beh, insomma, sai, nel momento in cui vado a cercare un lavoro, non mi propongono uno stage. L'azienda mi propone immediatamente un contratto di lavoro a tempo indeterminato. indeterminato. E capite come questo dia una sicurezza al ragazzo? In Italia, anche qui, insomma, sappiamo un po', no? Com'è il mercato del lavoro. Quindi, davvero, le differenze tra quello che accade in Italia e quello che accade all'estero sono forti, sono impegnative anche da gestire. Allora abbiamo di fronte a noi una generazione di giovani lavoratori, accogliamola, che pur non trascurando l'aspetto retributivo, considerano fondamentali le condizioni di lavoro legate a cosa? Ad un ambiente di lavoro sereno, inclusivo, un ambiente che sappia accogliere, che dia la possibilità di esprimere le proprie capacità, senza però, e qui è un altro aspetto che da noi, invece, insomma, forse col Covid qualcosa si è aperto, senza però trascurare l'aspetto dell'equilibrio vita lavorativa-vita privata. Beh, però diciamo, come possiamo dare torto ai giovani? Anche noi ambiamo ad una posizione lavorativa di questo tipo. Quindi di per sé è necessario, per essere attrattivi in Italia, sia nei confronti dei giovani che se ne vanno o che vogliono rientrare, ma anche i giovani di altre nazionalità. È assolutamente importante un cambio di paradigma. Noi abbiamo vissuto e stiamo vivendo una cultura imprenditoriale padronale. E invece c'è la necessità di una cultura aziendale, io l'ho chiamata sostenibile, che valorizza appunto il potenziale, che dia spazio ai sistemi di welfare, di conciliazione, dove ci sia un diversity management, quindi una cultura degli imprenditori, che diventa un fattore decisivo, cruciale per l'attrattività di un paese. Un tessuto produttivo dove ci sia maggiore flessibilità, dove il mercato può essere più attento alle esigenze. Beh, non si parte però a qualsiasi condizione. I ragazzi ce lo raccontano e ce lo dicono, e raccontano che sì, sono disposti temporaneamente ad accettare un lavoro che abbia una non completa corrispondenza con la propria formazione, ma quello al quale non rinunciano è lo stipendio. Giustamente anche, no? Perché poi intraprendere un percorso all'estero mica è facile, nemmeno economicamente. Certo è che un terzo dei nostri intervistati non rientrerebbe in Italia. L'hanno dichiarato e lo sostengono. Non rientrano perché? Perché non ci sono le stesse condizioni lavorative che ci sono all'estero. Quindi questo che vi ho appena raccontato di per sé rappresenta anche un aspetto che rende poco attrattiva l'Italia. proprio perché c'è anche questa percezione diffusa di mancanza di politiche a favore, a sostegno dei giovani e c'è questa percezione dove insomma i giovani sì, ma anche no, ma forse è meglio che intanto stiano lì. Che cosa invece accomuna tutti gli intervistati rispetto al fattore di attrattività? Che cosa fa venire in Italia? L'Italia è il bel paese. Ed è confermato, è confermato proprio da tutti quelli che abbiamo intervistato. Quindi l'arte, l'offerta culturale, la socialità che facilmente si crea in Italia è sicuramente un fattore di attrattività. Però capite bene che sui piatti della bilancia beh, pesa poco questo fattore di attrattività. Allora dico io, ma c'è un debito pubblico in Italia che è una spada di namocle sui giovani. Abbiamo una precarità del sistema di welfare, del sistema sanitario, dei servizi. Allora come mai? Chi mi chiedo, insomma, non è già in atto uno scontro generazionale, no? Il tema del conflitto. Probabilmente viene da pensare che chi può scappa e preferisce in qualche modo aggirare la questione del conflitto. Ma allora chi rimane è uno sfigato? No, assolutamente. Anzi, chi rimane sviluppa un profondo senso di resilienza perché insomma lo viviamo anche noi. Non è facile far fronte alla complessità di questa società. Chi rimane ha un forte attaccamento comunque verso il territorio, verso il contesto nel quale si trova. E allora davvero vorrei lanciare uno sguardo, aprire uno sguardo, lanciare una prospettiva che è quasi un appello ai giovani, che qui in sala mi pare di intravedere, ma anche a quelli meno giovani come me. E cito Don Milani, sicuramente l'avrete già sentito. Don Milani insegnava ai suoi ragazzi, il prete di Barbiana, a rivendicare con le giuste modalità un contesto sociale migliore. E diceva che quello che imparavano nella sua scuola doveva avere un'utilità alta, doveva servire anche alla collettività. E perché dico questo? Perché oggi noi abbiamo la necessità di vivere un cambiamento. E questo cambiamento deve essere a servizio della collettività, deve essere a servizio dei giovani, perché sono loro il nostro futuro. Quindi dobbiamo avere il coraggio di cambiare. Allora, io ve lo confesso. Delle volte sono molto pessimista e abbraccio una rapida attitudine dell'uomo all'estinzione. Mea culpa. Però davvero quando leggo Don Milani mi si apre un'altra prospettiva, che è molto più positiva. perché già Don Milani, con quei poveretti, è riuscito a fare tanto. Allora dico, perché noi non incentiviamo quelli che sono riconosciuti essere dai giovani, ma insomma non nascondiamo, sono riconosciuti anche da noi come fattori importanti per lo sviluppo di un paese. delle politiche orientate alla qualità dell'istruzione, della formazione, che sia una formazione sempre più collegata al mondo del lavoro, perché ci deve essere una qualità anche nel mondo del lavoro, nei servizi sanitari e sociali, una qualità di vita. Allora l'ultima battuta. Tutti noi vediamo sempre più verde l'erba del vicino, probabilmente anche i nostri giovani quando guardano all'estero vedono l'erba un pochino più verde. Ma attenzione, rientro in patria, rimane pur sempre una possibilità non esclusa a priori. L'Italia rimane nel mirino di questi ragazzi che sono usciti. perché Anna mi dice, Elisabetta, l'Italia ti si aggrappa addosso. Grazie. Grazie.