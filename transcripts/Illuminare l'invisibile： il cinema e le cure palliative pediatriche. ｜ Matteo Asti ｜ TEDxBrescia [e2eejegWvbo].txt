 Cinque anni fa mi è arrivata una telefonata. Era una pediatra dell'ospedale di Padova che mi ha chiesto se avessi voluto partecipare ad un congresso sulle cure palliative pediatriche. Io non sono un medico, mi occupo di media studies, cioè cinema, internet, social media, come funzionano, e soprattutto non sapevo cosa fossero esattamente all'epoca le cure palliative pediatriche. Forse anche qualcuno di voi, sentendo questa parola, si è detto appunto, cosa sono? Qualcun altro invece magari ha storto un po' il naso e si è detto che argomento. Il motivo è che sono quelle cure che servono ai minori con patologie inguaribili, hanno spesso a che fare con dei trattamenti invasivi e riguardano casi in cui ci sono disabilità, a volte anche molto gravi. Ecco, ne parliamo perché questo è un argomento osceno. Osceno è una parola antica, obscenus, la possiamo dividere in due parti, dove ob sta per opposizione, scenus è la scena pubblica. Per il latino è una cosa che andavano tenute lontane per evitarne gli effetti negativi. Ecco, nella nostra società non c'è più quasi nulla di osceno. Non è oscena la violenza, non lo è la pornografia, ma c'è ancora qualcosa di cui non riusciamo a parlare. La sofferenza dei bambini. Ma andiamo con ordine. I bambini si ammalano, guariscono. A volte però ci vuole un po' più di tempo, servono settimane, mesi, a volte anche più di un anno. E la questione diventa difficile per le loro famiglie, diventa quasi una tragedia. Poi per fortuna però anche qui si sistema e diventa velocemente un ricordo lontano. A volte però succede che non possano guarire. Quando arriva una notizia del genere è come se fossimo in un cinema, stessimo guardando un film, il film è quello della nostra vita, e di colpo va via la luce, si spegne tutto, restiamo completamente al buio e disorientati. È quello che succede a queste famiglie, che si bloccano, si congelano. Poi piano piano naturalmente le cose devono riprendere, ma spesso riprendono in modo differente rispetto a prima. C'è chi lascia il lavoro, di solito le mamme, perché saranno loro ad occuparsi a tempo pieno di questo bambino. C'è chi passa le notti su internet a cercare altre informazioni, c'è chi si dispera, c'è chi si arrabbia, c'è chi si lascia. Se tutto va bene, in questo momento arrivano anche le cure palliative pediatriche, che sono quel tipo di cure che sono un po' diverse dalla medicina da cui siamo abituati, perché si occupano non soltanto del bambino, ma anche della sua famiglia, che deve affrontare degli scenari davvero complicati. E non si occupano soltanto del benessere fisico, ma anche di quello psicologico, di quello sociale, di quello spirituale. E si sono messi in campo da dei professionisti che sono ben formati, motivati e sostenuti dal sistema sanitario. La buona notizia è che, nella maggior parte dei casi, funzionano e portano risultati eccellenti. Fin qui tutto bene e potremmo chiuderla in bellezza. Ma è qui che arrivano le cose di cui mi interesso io, i media. Perché nella nostra società quasi qualsiasi cosa noi sappiamo, la sappiamo attraverso i mezzi di comunicazione di massa, che riguardi la nostra vita privata, professionale, il divertimento, le cose serie, tutto ci arriva dai media. E quando i media non trattano qualcosa, o la trattano in modo distorsivo, l'effetto può essere pesante. Ed è quello che succede proprio con le cure palliative pediatriche. Perché di questo argomento, che fa paura, sostanzialmente non si parla. Basterebbe dare un'occhiata a quelle che sono le ricerche fatte su Google negli ultimi cinque anni. Ecco, in blu, vedete quelle fatte per le cure palliative pediatriche. Assolutamente zero. E non confrontate con la media delle ricerche in rete, ma confrontate con una parola che già si cerca poco. Un cure palliative, quelle dall'adulto. Per farla un po' più leggera e chiara a tutti, confrontata con bubble tea, quella bevanda che c'è dentro delle palline di tapioca, che viene da Taiwan e qualche anno gira nelle nostre città. Ecco, ovviamente questa cosa è significativa. Questo vuol dire che se non se ne parla, noi non le possiamo conoscere. Il motivo però è abbastanza chiaro, che la parola palliativo fa paura. Perché di solito ha a che fare con, nell'adulto, malattie oncologiche e ha a che fare con una situazione di terminalità. Ma questa cosa non è vera. Nel senso che per quanto riguarda le cure palliative pediatriche, la maggior parte dei casi non sono oncologiche e la maggior parte dei casi non ha a che fare con la terminalità. Anzi, questi bambini spesso vivono anni, a volte anche molti anni, e diventano adolescenti, o se la malattia arriva dopo, diventano anche giovani adulti. Ciò provoca però un problema. Il fatto che, non parlandone, non conoscendo, parlandone in modo deviato, queste cure non arrivano dove dovrebbero arrivare. Su circa si calcola 20-30 mila bambini che non avrebbero bisogno in Italia, di cui conosciamo con precisione soltanto la metà di questo numero, perché sono quelli che hanno bisogno di cure speciali, fatte da team interdisciplinari. Beh, soltanto il 15% di loro ha accesso a questo tipo di cura. E questo non va bene, perché queste malattie hanno a che fare con un problema quasi tutte, che è quello del dolore, un mostro. E senza queste cure, beh, non lo si può curare nel modo giusto. Questo però ci dice che, quando parliamo di cure palliative pediatriche, non parliamo di morte, ma parliamo di vita. Una vita che però resta spesso invisibile, perché il dolore fa paura. Quello dei bambini non osiamo nemmeno nominarlo. È soltanto qualcosa da glorificare, esaltare o evitare, negare. Che è un po' in fondo, forse, la stessa cosa. Quando noi abbiamo paura, istintivamente erigiamo dei muri, che sembra che possano proteggerci. In realtà questi muri spesso ci rendono più rigidi, ci chiedono dentro schemi che si fanno lontani dalla realtà e soprattutto isolano quelle persone che maggiormente avrebbero bisogno di noi. A volte a costruire muri, o perlomeno non a batterli, sono anche i servizi sanitari. In Italia abbiamo dei centri di eccellenza, ma al tempo stesso abbiamo anche delle zone nelle quali questo tipo di cure, nella loro forma migliore, cioè la forma domiciliare, non sono presenti così come dovrebbero. E anche i servizi secondari a volte mancano. Molte scuole non hanno le risorse per ospitare questi bambini. Questo significa dolore, che si aggiunge al dolore. Quello della solitudine. Perché la solitudine fa male. Fa male non soltanto a livello mentale, ma anche a livello fisico. Lo dicono sempre più ricerche. Infiamma il nostro corpo. E sarebbero invece proprio gli altri, la presenza degli altri, a poter cambiare meglio le cose. Ecco, gli altri siamo noi. Quindi questo vuol dire che siamo noi che potrebbero fare la differenza. Dirlo però, come abbiamo capito, non basta. Queste cose bisogna vederle per conoscerle, per sentirle e quindi per poterle capire. E qui viene di buono quello che potrebbero fare i media. Il cinema, in particolare. Il cinema è vero, un vecchio medium. È ancora quello del secolo scorso. Però resta uno dei migliori narratori all'interno della nostra epoca. È capace di creare dei racconti in sintonia col suo tempo. È capace di cogliere delle rappresentazioni diffuse e al tempo stesso di rielaborarle, migliorarle e rimetterle in circolo all'interno della società. Per questo motivo il cinema, in particolare il cinema documentario, potrebbe essere il modo migliore per riuscire a riassumere in modo chiaro e convincente, e anche in un tempo relativamente breve, questo tema. È fondamentalmente quello che il documentario ha fatto sin dai suoi esordi all'inizio del Novecento, quando ha imparato a riprendere la realtà così come si muoveva davanti ai suoi occhi e riproporsela con tutta la sua forza e la sua autenticità. C'è bisogno di questo. Perché non basta la ricerca scientifica. C'è bisogno di narrazioni per normalizzare la rappresentazione delle cure palliative pediatriche, soprattutto per superare un certo tipo di stereotipi. I bambini eroi, i genitori sfortunati eroi. La malattia come forma di categorizzazione della persona. La cura come una lotta in cui non bisogna essere sconfitti. Ecco, è difficile a volte raccontare certi temi osceni. Lo è stato già in passato, per esempio, riuscire a raccontare il diritto di emanciparsi delle donne, la lotta contro la segregazione razziale. Ma la forza del documentario è spesso questa. Di saper raccontare l'irraccontabile. Non è soltanto una visione poetica del cinema. Si basa sul fatto che il cinema, secondo le neuroscienze, è in grado di farci simulare delle situazioni, a partire da quelli che sono i nostri meccanismi di cognizione motoria e dai nostri neuroni specchio. Questo vuol dire che il cinema ci mette, in qualche modo, nella condizione di sviluppare quella che la nostra dote è migliore, sentire quello che sentono gli altri, capire l'orientamento delle azioni altrui. A spiegarlo già lo fece nel 1924 Buster Keaton, un film Sherlock Junior, che ci mostrava in modo assolutamente chiaro che quando guardiamo un film è come se uscissimo di noi. E quando il film ci coinvolge, diventa talmente tanto forte ai nostri confronti che ci sembra di entrare nella pellicola e viverla da dentro, pur restando comodamente seduti sulla nostra poltrona. A quella telefonata di cinque anni fa, alla fine ho risposto sì. Ho partecipato a quel congresso che era organizzato dalla Fondazione Maruzza, che è l'ente principale in Italia e uno dei principali al mondo che si occupa di questo tema. Ho anche accettato di entrare nel loro comitato tecnico scientifico e provare a dare una mano con le mie competenze per capire meglio, perché fosse così difficile diffondere una cultura delle cure palliative pediatriche. E alla fine è saltato fuori tra i vari progetti anche questa idea, quella di un documentario. Certo, è una piccola idea che adesso sta muovendo i primi passi, però abbiamo già trovato la disponibilità, per esempio, di un regista, che è un regista che ha già una lunga storia di documentari dedicati appunto a delle tematiche sociali, che ha già lavorato con i minori, questo è un esempio, in situazioni delicate. E di questo c'è assolutamente bisogno. Capacità di ascolto, capacità di restare in silenzio di fronte alle vicende degli altri, senza deformarle, senza in qualche modo trasformarle in quello che noi vorremmo che fossero. Certo, ci sono tanti altri problemi da affrontare. C'è il fatto che un progetto del genere chiaramente è un grosso impegno economico, ancora non abbiamo ben chiaro come faremo ad affrontarlo, però l'idea è che ascoltando questo nostro progetto qualcuno ne capisca l'importanza e abbia voglia di aiutarci, anche perché c'è un ultimo problema che dobbiamo affrontare. E' quello che riguarda il non poter raccontare quelle migliaia di storie di cui vi parlavo prima. Ne potremmo raccontare soltanto alcune e queste famiglie non avranno certo le risorse di fare ciascuna il suo di documentario. Ma hanno bisogno tanto di raccontarsi, lo fanno come facciamo noi sui social. I social però sono un ambiente complicato, soprattutto quando ci sono di mezzo dei minori. C'è una parola che abbiamo cominciato a imparare in questi ultimi anni, si chiama sharenting. E' quella situazione in cui i genitori pubblicano contenuti dei loro figli. Ecco, ci sono di mezzo problemi che riguardano la privacy, lo sfruttamento a volte anche inconscio, ma strategico di questi contenuti per migliorare l'andamento dei loro profili. C'è di mezzo anche l'idea che mettiamo dei materiali molto potenti in un mondo dominato da algoritmi che non dimenticano niente, che tutto sanno mettere in relazione. E quando abbiamo a che fare con dei minori con patologie inguaribili, la situazione è ancora più complicata. Queste famiglie trovano in rete delle forti possibilità di autoaiuto. Hanno bisogno delle gratificazioni che vengono da like ai commenti, ai loro post che riguardano le loro quotidiane giornate di assistenza. Soprattutto fanno più fatica a volte anche a immaginare cosa potrebbe provare il loro bambino, perché magari non potrà farlo quando sapesse che così tante informazioni su di lui, che potrebbero influire sulla sua futura identità, sono già state condivise da tempo. Ecco, la nostra idea è anche questa, che il cinema potrebbe aiutarci a costruire un modello di autonarrazione che sia al tempo stesso rispettoso e autentico. Un modello di narrazione nel quale anche le persone che hanno a che fare con le cure palliative pediatriche possano esserci ma senza rischiare di farsi del male. Certo, qualcuno potrebbe dire ma se di queste cose non abbiamo parlato fino ad oggi, se riguardano soltanto una sostanziale minoranza di persone, perché doverci mettere sulle spalle anche questo problema? Voi sapete quei film in cui c'è una nave che a un certo punto ci si accorge che rispetto alla sua rotta sta per andare contro ad un ostacolo, e di colpo il comandante cerca con tutta la sua forza di girare il timone per cambiare il più in fretta possibile direzione. Ecco, questa è una buona immagine per la nostra società che da troppo tempo ha preso una rotta che l'ha portata a renderci sempre meno capaci di collaborare, ma sempre più in competizione tra di noi. Portati ad accumulare ma non a condividere, portati a riempire ogni minuto di tempo, ma a non averne mai, soprattutto per chi ne ha davvero bisogno. Ma soprattutto convinti di una cosa, che quando dovremo avere a che fare con i nostri problemi, con quelli dei nostri cari, ci saremo sempre solo noi a doverceli mettere sulle spalle. Ecco, questa non è libertà. Questo, possiamo dire, sia piuttosto il Titanic che sta andando con tutta la sua prua direttamente contro un iceberg e porta poi sul fondo dell'oceano buona parte dei suoi passeggeri. Ecco perché noi possiamo immaginare che sia proprio l'empatia e un progetto come questo a aiutarci a cambiare più in fretta la rotta, a smettere di rispecchiarci solo e soltanto nei nostri selfie in cui non riusciamo comunque mai né a riconoscerci né ad accettarci. E vedere delle vite di chi sta in mezzo a noi e vive lo stesso posto in cui viviamo noi, ma così diversamente da noi, potrebbe diventare il modo per capire che siamo un po' tutti nella stessa barca e soprattutto che ogni vita vale la pena di essere vissuta. Ma se lo facciamo tenendoci per mano.