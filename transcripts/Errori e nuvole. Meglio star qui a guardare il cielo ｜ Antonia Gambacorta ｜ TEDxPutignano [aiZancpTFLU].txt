 Musica Quante volte nella vita vi è stato detto che per non commettere errori occorre mantenere i piedi ben piantati per terra. Ebbene, io oggi sono qui per parlarvi invece dell'importanza di vivere con la testa fra le nuvole. Buongiorno, mi chiamo Antonia Gambacorta, sono di Bari, da 20 anni vivo negli Stati Uniti dove studio le proprietà dell'atmosfera terrestre e delle sue nuvole come scienziata NASA. Si pensa comunemente che noi tutti, in quanto esseri viventi, siamo animali terrestri. Errore, vi dirò io. Solo i nostri piedi sono piantati per terra. Il resto del nostro corpo è completamente immerso nell'atmosfera ed è parte integrante di essa. Spesso si associa ad un cielo azzurro, uno stato di pace, di stabilità. In italiano usiamo la stessa parola, sereno, per indicare un cielo senza nuvole ed uno stato d'animo tranquillo. Errore, vi dirò ancora io. Un cielo senza nuvole è un cielo a metà. In quanto esseri viventi abbiamo bisogno delle nuvole tanto quanto del sole. Comunemente si pensa che il cielo sia sempre lì, uguale, a fare da sottofondo la nostra vita, quasi come un accessorio. E a pensarci bene, quanti scienziati del passato hanno inviato telescopi verso l'universo e quanti ancora oggi continuano a inviare sonde oltre il nostro cielo, oltre le nostre nuvole. Molti crederanno che i misteri del sapere umano siano tutti nell'universo. Errore, vi dirò io. Conosciamo meglio la superficie del pianeta Marte che il fondo del nostro oceano. Quello stesso oceano da cui hanno origine le nuvole più maestose e prorompenti, come questa. Si chiama Cumulo Nembo. È una nuvola che si forma con potenti correnti ascensionali che possono raggiungere delle velocità di fino a 80 km all'ora. Questa nuvola in particolare può raggiungere anche altezze di ben 20 km sul livello del mare. Pensate, 20.000 metri di goccioline di acqua sospese sulla vostra testa. Questa in particolare si è formata da correnti che hanno avuto origine nel cuore del golfo di Guinea, in Africa occidentale. Correnti che hanno attraversato l'oceano Atlantico per arrivare alle coste della Florida, dando origine a questa nuvola. Essa poi si è aggiunta ad un uragano, ha proseguito verso nord, lungo le coste orientali degli Stati Uniti, riattraversato l'oceano Atlantico per poi andare a morire nei mari del nord Europa. Quanta storia porta dentro di sé una nuvola. Le nuvole vanno, vengono, ogni tanto si fermano, diceva una bellissima canzone di D'André. E i nostri figli lo sanno bene perché si spermano sempre a guardare con il laso all'insù la forma fantastica delle nuvole. Tanto variegate di vertenti eppure così lontane, mutevoli, misteriose. Ciò che vediamo delle nuvole è solo luce riflessa dal sole. Le nuvole in realtà nascondono una complessità invisibile, una forza energetica ancora poco conosciuta. Infatti rappresentano la fonte principale di errore in tutti i modelli meteorologici e climatici. Ma come si forma una nuvola e perché? Come tutto in natura è una questione di equilibrio. La Terra per mantenersi in equilibrio con il sole ha bisogno essa stessa di emanare calore e lo fa in tante forme diverse, tra cui rilasciando vapore acqueo. Il vapore sale in atmosfera, si condensa su corpuscoli sospesi in aria e forma una nuvola. È lo stesso meccanismo con cui lo stesso corpo nostro si raffredda sudando. Il sudore si trasforma in vapore, il vapore sale in atmosfera e forma una nuvola. Noi formiamo le nuvole. Le nuvole poi si ingrossano. Il signore della pioggia di Gianni Rodari crea la pioggia, la pioggia arriva a terra, va nei fiumi e torna nell'oceano e il ciclo rincomincia. Ma non finisce qua. Le nuvole, come dicevo, hanno una forte forza energetica. Possono infatti raffreddare la nostra Terra riflettendo la luce del sole verso l'alto, ma possono anche riscaldarla agendo da coperta intorno ad essa. Sono questi due meccanismi contrapposti e delicatissimi su cui si basa la sopravvivenza del nostro pianeta. Basta infatti una piccola perturbazione nelle condizioni iniziali di una nuvola che in pochi minuti può cambiare completamente lo stato delle cose. Una nuvola può trasformarsi in vapore e scomparire. Può congelarsi in miliardi di cristalli di ghiaccio o precipitare in pioggia. Ecco perché anche il più piccolo degli errori, nella misura delle condizioni iniziali di una nuvola, oggi, sulla nostra testa, può portare delle previsioni del tempo completamente errate, domani, e quelle del nostro clima fra 10, 50, 100 anni. Forse avete sentito parlare di un'espressione che dice il battito delle ali di una farfalla può causare un tornado in Texas con una farfalla che vola in Brasile. Si chiama effetto farfalla. È stato scoperto nel 1961 dallo scienziato dell'MIT Edward Lawrence. Un giorno Lawrence lavorava ad un modello atmosferico e decise di alleggerire i suoi calcoli arrotondando una variabile a 0,506 anziché 0,506127. Avviò il suo modello, decise di fare una pausa a pranzo e quando tornò trovò un risultato completamente inaspettato. Era bastato un errore di un centesimo di millesimo per ottenere dei risultati nelle sue previsioni meteorologiche completamente diversi. Lawrence si rese conto subito che in natura piccoli cambiamenti non necessariamente portano a piccole conseguenze. In natura piccoli cambiamenti possono portare a delle conseguenze enormi. La scoperta dell'effetto farfalla ha portato ad una vera rivoluzione scientifica dando vita a quella che viene chiamata teoria del caos. Dai tempi di Galileo e forse anche di Cartesio si era pensato che tutto in natura fosse prevedibile e che con lo sviluppo scientifico e tecnologico si sarebbe arrivati a conoscere e prevedere tutto l'universo. Errore. La scoperta di Lawrence ci ha insegnato che nella fisica dell'atmosfera ogni misura ha un suo errore e quindi una previsione meteorologica certa non esiste a meno che non siano perfettamente note le condizioni iniziali. Lawrence conclusa i suoi studi asserendo che poiché tutte le misure delle condizioni iniziali saranno sempre inevitabilmente affette da errore o incomplete una previsione meteorologica certa non esiste. Sessanta anni dopo tutto rimane uguale con qualche novità. All'epoca Lawrence si occupava solamente di previsioni meteorologiche ma presto le sue conclusioni sarebbero diventate centrali per un problema molto più grande. Quale certezza abbiamo sulle previsioni del cambiamento climatico? Il nostro clima ha sempre subito delle fluttuazioni naturali per via delle complesse interazioni tra cielo, terra e oceano. L'effetto farfalla, appunto. La rivoluzione industriale tuttavia ha interrotto questo equilibrio provocando un riscaldamento innaturale. A partire dalla rivoluzione industriale la temperatura globale della Terra è salita di un grado e mezzo. I risultati li stiamo già vedendo. La domanda che molti scienziati come me si sta ponendo è di quanto crescerà ancora. Su questo argomento i nostri modelli sono profondamente divisi e discordanti. Presentano una discrepanza di ben 4 gradi centigradi. possono sembrare risori 4 gradi, ma non lo sono affatto perché i cambiamenti che stiamo vedendo stanno causando un intensificarsi di eventi estremi come alluvioni e siccità. Stiamo vedendo l'impatto sulla sicurezza economica, la salute pubblica, la stabilità sociale. Entro il 2040 si prevede che il riscaldamento globale raggiungerà i 2 gradi e questo creerà un'intensificazione di questi eventi estremi. Entro il 2050 si prevede che lo scioglimento dei ghiacciai creerà una salita del livello del mare di ben 30 centimetri mettendo a repentaglio la vita di milioni di abitanti delle zone costiere. L'Alto Commissariato per le Nazioni Unite dei Rifugiati prevede che entro il 2050 ci saranno ben 1 miliardo e 200 milioni di rifugiati climatici, le vittime dimenticate del cambiamento climatico. Il motivo di questa discordanza nei nostri modelli? L'errore nelle misure dei processi delle nuvole e della loro evoluzione. Ma come si misura una nuvola? Ci sono tanti modi diversi. Se state pensando ad un microscopio volante, no, non proprio così. Le prime misure sono state fatte con delle fotografie a bordo di aeroplani. Queste ci hanno rivelato le caratteristiche più incredibili sulla forma dei cristalli di ghiaccio di una nuvola, per esempio. Rosette, cilindri e sagoni. Tutto ciò nella dimensione di un centesimo di millimetro. Ebbene, vi ricordate l'errore millessimale di Lorenz? Per una nuvola come quella che vi ho fatto vedere prima, ci sono circa 100 milioni di goccioline di acqua in un metro cubo, che moltiplicato per 20 chilometri di altezza e 10 chilometri di diametro fanno 40 miliardi di miliardi di goccioline. 40 miliardi di miliardi di errori in una sola nuvola. E però, di una nuvola non abbiamo solo bisogno della dimensione delle goccioline. Di una nuvola abbiamo bisogno di sapere la sua temperatura, il vapore acqueo che la circonda, l'altezza. Di una nuvola abbiamo bisogno di sapere tutto. Le misure dell'atmosfera intorno alle nuvole si fanno in tanti modi diversi. Le più semplici sono con delle radiosonde, ma ci sono anche dei metodi più sofisticati. Io non dimenticherò mai la prima volta che ho studiato la proprietà delle nuvole nel cielo di Napoli, presso l'Università Federico II. Lo facevamo con un dagio laser che veniva inviato verso le nuvole e poi raccolto da un telescopio. Studiando il cielo di Napoli ho scoperto la fragilità dell'aria che respiriamo. Ed era il 2001. Io ero arrivata a Napoli con uno scopo ben preciso. Migliorare la conoscenza della fisica dell'atmosfera per ridurre l'errore nelle previsioni del cambiamento climatico. E poi l'America. Ad una proposta di un dottorato alla NASA non si può dire di no. Eppure quanta incertezza e quanta paura di commettere un errore in questa scelta. Alla fine tutta la nostra vita è un effetto farfalla. Eppure anche se la cosa certa non la si conosce, la cosa giusta da fare la si sente dentro. E forse quella è l'unica certezza che abbiamo. Seguire la nostra verità. Dopo 20 anni molte cose sono cambiate. Abbiamo migliorato i modelli, abbiamo lanciato altri satelliti, abbiamo persino costruito dei modelli di intelligenza artificiale. Eppure un modello funziona se prima funzionano le misure. Ed è qui che mi trovo adesso. Oggi dirigo un progetto che coinvolge 30 scienziati e ingegneri della NASA, della Goddard Space Flight Center. Stiamo costruendo quello che sarà il primo sensore satellitare ultraspettrale a microonde. Potrei non darvi di particolari, ma non lo farò. Vi dirò solo che per risolvere anche il più piccolo degli errori, occorre uno strumento grande, un team eccezionale di scienziati, una famiglia e degli amici meravigliosi che credono in te. Questo strumento si chiamerà Atmospheric Ultra Resolution Optical Radiometer, Aurora. Non poteva non avere un nome italiano. Grazie a migliaia di nuovi canali ad altissima risoluzione, ci permetterà di misurare quella radiazione invisibile dell'atmosfera che attraversa le nuvole e arriva al nostro sensore. Queste misure ci permetteranno di ottenere un quadro più completo su come sta cambiando la temperatura, il vapore acqueo e il ciclo delle nuvole. Tutta la vita che noi conosciamo nell'universo è racchiusa in questo strato sottile di appena 20 km di atmosfera che circonda il pianeta Terra. Questo angolo di universo in cui viviamo noi è del nostro il compito di tutelarlo. Il whisky è da bere, per l'acqua si litiga, diceva lo scrittore Mark Twain. Da questo punto di vista risolvere l'errore di una nuvola ha un fortissimo significato di pace. Grazie. Grazie. Grazie.