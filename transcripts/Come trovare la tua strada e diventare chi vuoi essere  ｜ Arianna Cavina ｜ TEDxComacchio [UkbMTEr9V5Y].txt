 Chi di voi sognava ad occhi aperti da piccolo? Io fin da piccola sono sempre stata una grandissima sognatrice. Non mi sono mai limitata nel farlo. Pensavo che in un qualche modo il mio essere così sognatrice e così ambiziosa mi avrebbero portata lontana. Poi un giorno succede che cresci e smetti di sognare. Sei un adolescente e vedi tutti gli adulti attorno a te rassegnati a una vita già scritta, fatta di obblighi e di doveri. Gli adulti non sono più disposti a sognare. E tu cosa fai? Continui ostinatamente a farlo. La prima volta in cui ho sognato in grande è stato l'anno della maturità. Quell'anno mi sono trovata davanti alla fatidica domanda e ora cosa faccio? Non potevo proseguire gli studi per motivi economici e per fare la stilista come avrei voluto il semplice diploma non era sufficiente. Inizio così a lavorare come commessa ma già dopo pochi mesi mi rendo conto che il classico posto fisso, sicuro e a tempo indeterminato decisamente non fa per me. Quella non è la mia strada e io non sono disposta a rinunciare alle mie ambizioni. Ecco che qui arriva la svolta. Sono neo maggiorenne, senza un soldo, senza sostegno e cosa faccio? Decido di avviare la mia pagina Instagram per pubblicare i miei outfit e farmi notare in maniera alternativa dalle aziende del settore moda. Inizio mia nonna Vanda come fotografa e iniziamo a pubblicare i nostri outfit ogni singolo giorno. Dopo pochi mesi vengo già notata dalle prime aziende e iniziano le prime collaborazioni. Il gioco è fatto, il sogno si è avverato. Sognare non è mai sbagliato, smettere di farlo lo è. Ma perché smettiamo di sognare? Io penso che molto la faccia alla nostra paura del fallimento. La paura del fallimento ti paralizza e paralizza tutti noi. Ma come diceva anche Vincent Van Gogh, i pescatori sanno che il mare è pericoloso e la tempesta terribile, ma non hanno mai trovato questi pericoli una ragione sufficiente per restare a riva. Quante volte siamo sottoposti alla pressione del deve essere perfetto subito? Questo però spesso si tramuti in paura di sbagliare, forte a tal punto da tenerci bloccati al punto di partenza. Il problema è che senza azione noi non possiamo realizzare niente e questo ci impedisce di andare verso qualsiasi obiettivo, piccolo o grande che sia. Dopo qualche anno dall'avvio della mia pagina Instagram ero riuscita a ottenere un buon seguito, collaboravo con alcune aziende. Ero in una relazione da sei anni e lavoravo, avevo anche iniziato a collaborare in un'agenzia come social media manager e da lì a poco sarei stata assunta. a maggio però tutto cambia. La mia relazione finisce, smetto di pubblicare sulla mia pagina Instagram e rischio di perdere tutto il lavoro fatto fino a quel momento e ho un crollo. In quel momento mi trovavo davanti a un bibio e potevo scegliere. Potevo scegliere se rimanere lì e piangermi addosso per tutto quello che era successo oppure prendere tutto quel senso di dolore per rialzarmi e fare meglio la volta dopo. Io ho scelto la seconda strada e proprio da questa scelta ho capito che il fallimento può essere il nostro più grande nemico o il nostro più grande alleato. Troppo spesso ci aspettiamo che la nostra crescita sia come una linea retta costante che va sempre verso l'alto. Ma in realtà la nostra crescita assomiglia più a un'onda. Un'onda che ogni tanto torna su e ogni tanto torna giù. È come se fossimo delle navi consapevoli che una nave in porto è al sicuro. Ma non è per questo che le navi sono state costruite. Troppo spesso ho pensato di dover essere pronta prima di partire. E questo mi ha fatto perdere un sacco di tempo. Ora, cosa vuol dire essere pronti? Io una risposta a questa domanda non l'ho trovata. Ma ho capito che non ha senso aspettare di sentirsi pronti nel momento in cui ho visto queste immagini che forse già altri di voi avranno visto. Loro sono Jeff Bezos, il fondatore di Amazon, Mark Zuckerberg, il fondatore di Facebook, Larry Page e Sergey Brin, i fondatori di Google. Quello che hanno in comune questi fantastici imprenditori è che sono partiti da zero e soprattutto che sono partiti con quello che avevano in quel momento. E anche io ho fatto lo stesso. Nel momento in cui ho scelto di investire sul mio progetto online, non avevo un computer per registrare, non avevo una stanza in cui poterlo fare, casa mia era decisamente troppo affollata, non avevo una videocamera, né tantomeno un microfono, non avevo niente. Ma nel momento in cui ho deciso di fare sul serio, mi sono mossa di conseguenza. Quell'anno ho chiesto ai miei genitori di regalarmi un computer per Natale. Ho chiesto al mio ex titolare di prestarmi una stanza del magazzino in cui poter registrare tranquillamente e ho investito i pochi soldi che avevo da parte nei software necessari per partire nel mio progetto. In quel periodo c'è stata una frase che mi sono ripetuta spesso. E questa frase è Tutto quello di cui hai bisogno è già dentro di te. Questa è una frase che tuttora mi ripeto nei momenti in cui perdo un po' la direzione e nei momenti in cui mi devo ricordare di non aver fretta perché per tutto c'è un tempo. Perché in realtà non potrai mai comprendere il mare. Ma navigando arriverai a capire il tuo cuore. Quanti di voi oggi fanno il lavoro che volevano fare da piccoli? Io non faccio il lavoro che volevo fare da piccola. E sapete perché? Perché il mio lavoro non esisteva. Quando le navi partono dal porto si fa sempre prima la scelta di rotta. Si decide quindi come arrivare da un punto a un altro. Quando però parliamo di barche a vela non sempre questo può essere possibile. Non sempre infatti la direzione, la linea diretta è possibile. Veloce, la più veloce o percorribile. Ci sono tante variabili da tenere in considerazione. E questo vale anche per la nostra vita. Noi possiamo pianificare quanto vogliamo la nostra rotta. Ma poi dobbiamo essere aperti come i marinai a cambiarla se non ci appartiene più o se appunto è troppo difficile per noi. Io come vi ho detto non faccio il lavoro che volevo fare da piccola, la veterinaria. Non faccio nemmeno il lavoro che volevo fare alle superiori, la ballerina. E nemmeno quello che volevo fare alle superiori, la stilista. Io ho cambiato rotta più volte e ne ho creata una tutta per me. E proprio da questo cambio di rotta ho capito che a volte trovare la propria strada implica il dover cambiare rotta. Anche in modi inaspettati, anche senza volerlo e anche a costo di deludere qualcuno. E soprattutto trovare la propria strada implica pazienza. Per costruire il Colosseo ci sono voluti otto anni. Per creare la grande muraglia cinese ci sono voluti 20 anni. E per scrivere la saga di Harry Potter ci sono voluti 6 anni. In un mondo dove tutto sembra essere così veloce e alla nostra portata con un semplice click, ci siamo quasi dimenticati invece di quanto tempo serva per poter realizzare grandi progetti. Perché sì, serve pazienza per realizzare grandi cose. Ma questo ce lo ricorda anche il paradosso dell'iceberg. Il paradosso dell'iceberg ci insegna che il 90% di un iceberg non è visibile in quanto rimane sotto la superficie dell'acqua. Mentre solo un 10% è visibile in quanto emerso. Quando incontriamo qualcuno per strada, tendiamo subito a paragonarci e a vedere quello che lui ha raggiunto più di noi. Gli obiettivi e i traguardi che ha avuto. La verità però è che sottovalutiamo e ci scordiamo tutto quel 90% che rimane sotto. Ovvero tutte le difficoltà che ha dovuto affrontare per arrivare fino lì. Io oggi sono qui, ho un SRL, otto collaboratori e un'indipendenza che come donna non mi sarei mai immaginata di riuscire a raggiungere. E questo è il mio 10%. Tutto quello che non si vede sono le difficoltà, gli errori e i fallimenti che ho dovuto affrontare per arrivare fino qui. Ora, arrivata a questo punto, ti chiedo, e tu stai percorrendo la tua rotta? Io non so se questa rimarrà la mia rotta per sempre, ma quello che ho capito, navigando, è che quando ti ascolti, ti fidi e ti affidi al tuo intuito, la rotta la trovi. Non deve per forza essere un tragitto lineare, ma un tragitto che avrà la forma perfetta per te. Grazie.