 Immaginate di prendere un granellino di sabbia e di metterlo sul palmo della vostra mano e di tendere il braccio. E poi immaginate di prendere il telescopio più potente mai costruito dall'uomo e di inquadrare quella porzione di cielo che sta dietro quel granellino di sabbia. Quello che vedreste è qualcosa del genere. In questa immagine, a parte alcune stelle ben evidenti in primo piano, tutto il resto sono galassie. Sono agglomerati di miliardi, decine di miliardi, centinaia di miliardi di stelle. E le galassie più distanti in questa immagine hanno inviato la loro luce che noi vediamo oggi oltre 13 miliardi di anni fa. Questo vuol dire che quando noi guardiamo l'universo ci troviamo al centro di tutto ciò che possiamo vedere, ovviamente, e più guardiamo distante, più guardiamo l'universo come era nel passato. Quindi compiamo un vero e proprio viaggio indietro nel tempo. E in questo viaggio indietro nel tempo, cioè guardando distante nell'universo, vediamo l'universo cambiare. Vediamo che le galassie diventano più piccole, più irregolari. E poi, oltre 13 miliardi di anni fa, le galassie scompaiono. Non ci sono più. E non le vediamo più perché l'universo non aveva ancora formato le galassie. Stiamo guardando l'universo talmente indietro nel tempo che era vuoto di stelle e galassie. E questo lo vediamo, lo vediamo letteralmente con i telescopi. Finché andando ancora un po' più indietro nel tempo, quasi 14 miliardi di anni fa, vediamo una sfera di luce che ci arriva addosso. Non è una luce che possiamo vedere con i nostri occhi, si vede con i radiotelescopi, ma è la storia di questa luce che vi voglio raccontare. E la storia inizia con questi due signori, si chiamano Arno Penzias e Robert Wilson, e sono due radioastronomi che nel 1964 vengono ingaggiati da una compagnia di telecomunicazioni americana per effettuare misure per valutare il disturbo causato dalla nostra Via Lattea nelle comunicazioni con i satelliti. Tuttavia pare subito chiaro che c'è un problema. Penzias e Wilson infatti osservano un rumore di fondo troppo alto rispetto a quello che si aspettavano. Ma soprattutto questo rumore di fondo è uguale ovunque, dovunque puntino l'antenna nel cielo e corrisponde a ciò che ci si aspetterebbe per una sorgente di onde elettromagnetiche uniformemente diffusa nel cielo alla temperatura di 3 Kelvin, 3 gradi sopra lo zero assoluto. E per caso un giorno ne parlano con un loro collega, Robert Dicchi. Robert Dicchi è un fisico teorico che fa calcoli su quelle che dovevano essere le condizioni presenti nell'universo primordiale dopo il Big Bang. E quando Dicchi sente menzionare la temperatura di 3 Kelvin, gli viene un colpo. Perché assieme ad alcuni suoi collaboratori aveva messo a punto, proprio pochi giorni prima, una previsione, un calcolo secondo il quale a seguito di quelle condizioni estreme che dovevano esistere nell'universo primordiale, l'universo oggi deve essere pieno, uniformemente permeato di un fondo di onde elettromagnetiche alla temperatura di 3 Kelvin. Esattamente quello che gli stanno appena raccontando, pensi a Sir Wilson. Viene scoperta la radiazione cosmica di fondo, una delle scoperte scientifiche in assoluto più importanti della storia. La radiazione cosmica di fondo è l'immagine più antica che abbiamo dell'universo e ci mostra come era fatta la materia dell'universo quasi 14 miliardi di anni fa, quando l'universo aveva meno di 400 mila anni. È come guardare un anziano di 80 anni e vederlo a poche ore dalla nascita. Come era fatto l'universo primordiale? Beh, l'universo primordiale era estremamente caldo, molto diverso dall'universo attuale, milioni e milioni di gradi. In queste condizioni non esisteva la materia come la conosciamo oggi, ma la materia era disgregata nei suoi componenti fondamentali. I protoni, cioè i nuclei di idrogeno, queste palline rosse che vedete qua, e gli elettroni, i componenti dell'atomo più semplice. Ma soprattutto l'universo era pieno di fotoni, quei serpentelli che vedete disegnati. I fotoni sono la luce, l'universo era pieno di luce e questa luce aveva un'enorme quantità di energia perché l'universo era molto caldo e impediva continuamente questi fotoni, questo esercito, questi pirati dell'universo, i fotoni, impedivano alla materia di assemblarsi e formare gli atomi. E tutto questo va avanti per circa 400 mila anni finché però intanto l'universo si espande e si raffredda. E dopo 400 mila anni, la temperatura dell'universo scende a 3000 gradi. 3000 gradi è una temperatura sufficientemente bassa da far sì che quell'esercito di fotoni alle armi spuntate non ce la fa più a impedire alla materia di costituirsi in atomi. Non ha più l'energia sufficiente per impedirlo. E quindi gli atomi si formano ovunque nell'universo e questa luce non sa più cosa fare, rimane disoccupata e non può far altro che continuare a vagare nell'universo e arrivare oggi fino a noi portandoci però il ricordo di quell'ultima interazione che hanno avuto con la materia. Quella luce porta a noi le caratteristiche di come era fatto l'universo l'ultima volta che ci hanno interagito, come era fatta la materia dell'universo primordiale. E quindi guardiamola questa immagine dell'universo primordiale. Questa è la mappa dell'universo secondo la radiazione cosmica di fondo. Quei puntini più rossi o più blu, più densi, più fitti o meno fitti, ci dicono che l'universo primordiale aveva delle tenue fluttuazioni di temperatura e di densità, non era uniforme. Queste tenue fluttuazioni di densità e di temperatura sono i germi di ciò che poi si trasformerà nell'universo di oggi, sono i germi di ciò che diventerà la materia complessa che noi conosciamo nell'universo di oggi. Le stelle, le galassi, i pianeti e anche eventuali esseri pensanti che vanno a studiare queste cose. Tutto ciò che è avvenuto nell'universo era contenuto in quelle tenue disinformità di temperatura e di densità. E per capire quanto possiamo imparare da un'immagine di questo tipo, immaginate che su questo palco ci sia un'orchestra che sta suonando. Però voi non vedete l'orchestra, non sapete che strumenti stanno suonando, perché c'è il sipario chiuso. Però voi avete una macchina fotografica di quelle termografiche che vedono gli infrarossi e misurano la temperatura tramite gli infrarossi. E questa macchina fotografica è la migliore mai prodotta dall'uomo. Ora, siccome le onde sonore non sono altro che fluttuazioni di densità e temperat... dell'aria, zone più dense o meno dense, più rarefatte o meno rarefatte, e quindi zone in cui l'aria è leggermente più calda oppure leggermente più fredda, beh se voi andaste a fotografare il sipario, vedreste impresso sul sipario l'impronta di queste onde sonore in questo modo. Vedreste delle macchie che corrispondono alle zone in cui le onde sonore sono più calde o più fredde, più dense o meno dense. E se voi andaste a mettere queste informazioni in un grafico e contare quante volte ci sono le zone più calde, quante volte le zone più fredde e come sono separate fra loro avreste qualcosa di questo tipo, che è uno spettro di frequenze. E questo adesso vi dice che strumenti stanno suonando. Voi siete passati da osservare fluttuazioni di densità e temperatura dell'aria in conoscere la causa di quelle fluttuazioni. Se sta suonando una chitarra, un basso, una batteria eccetera. La stessa cosa identica si può fare con la radiazione cosmica di fondo. E il risultato è questo. Quei puntini che sembrano incoerenti, sembrano messi a caso, sono tutt'altro che a caso. C'è una logica dietro, c'è un ordine. Questo grafico, al pari del grafico di esempio prima per il teatro, ci mostra cosa stava succedendo nella materia dell'universo primordiale primordiale 14 miliardi di anni fa. E ci racconta che in questa materia dell'universo primordiale c'erano delle onde di pressione che tentavano di espandersi e intanto di raggrumare la materia. Questo grafico ci racconta cosa stava tramando l'universo in quel frangente, come si stava organizzando per produrre tutto ciò che verrà dopo. E ora noi potremmo chiederci ma quanto riusciremo ad andare ancora indietro? Riusciremo a vedere il Big Bang, il limite assoluto dello spazio e del tempo? Non riusciremo a farlo con questo tipo di luce, con la radiazione cosmica di fondo. Questo perché l'universo è stato molto rimescolato all'inizio. Però esiste un altro tipo di luce che potrebbe servire allo scopo e sono le onde gravitazionali. Le onde gravitazionali sono delle tenue increspature dello spazio-tempo che vengono prodotte quando grandi quantità di materia vengono coinvolte. E cosa c'è meglio del Big Bang nel coinvolgere grandi quantità di materia? Noi siamo confidenti che il momento del Big Bang è stato tra l'altro accompagnato da grandi emissioni di onde gravitazionali. E queste onde gravitazionali sono ovunque nell'universo adesso, come la radiazione cosmica di fondo. Sono anche in questa stanza, ci stanno attraversando, sono ovunque. È solo incredibilmente difficile osservarle, vederle dal punto di vista tecnico. Però siamo confidenti di poter osservare questo tipo di onde gravitazionali. E quando ci riusciremo, qualora dovessimo riuscirsi, io sono molto ottimista, queste onde gravitazionali ci mostrerebbero l'immagine dell'universo al momento del Big Bang. Ora lasciatemi concludere con una riflessione. La scienza oggi ci propone una narrazione coerente della storia dell'universo, a partire dalla sua nascita, qualcosa che era assolutamente impensabile fino a qualche decennio fa. La nascita del cosmo era ritenuta appannaggio unico della religione, del mito o della fantasia. Oggi invece, grazie alla scienza, riusciamo a fare ipotesi e a immaginare e realizzare esperimenti che possano vagliare o confutare queste ipotesi. E le domande che ci poniamo oggi su quelle che dovevano essere le condizioni dell'universo primordiale pure una volta erano impensabili. Ma erano impensabili perché non sapevamo nulla di quell'argomento. Oggi sappiamo abbastanza da porci delle domande che hanno un senso scientifico. Alcune di queste domande riceveranno probabilmente risposte a breve. Per altre domande bisognerà aspettare molto di più. Altre domande forse la risposta non ce l'avremo mai, non lo so. Però credo che stiamo facendo qualcosa di veramente meraviglioso. Grazie.