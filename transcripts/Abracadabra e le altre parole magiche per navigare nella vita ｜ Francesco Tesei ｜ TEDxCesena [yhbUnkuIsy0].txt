 Luca controllo Prima di diventare Il Mentalista ho avuto il piacere la fortuna di girare e viaggiare parecchio. E per parecchio intendo dieci mesi all'anno per quindici anni. Il lavoro che facevo mi ha portato da Caponord fino a Ushuaia, nella Terra del Fuoco. Qui mi potete vedere in uno dei miei viaggi, in queste immagini di repertorio, nelle quali chiaramente si vede che ero un po' più giovane rispetto ad oggi e soprattutto grazie alle quali potete anche intuire quale fosse il lavoro che facevo all'epoca, e cioè l'illusionista. La sera chiaramente lavoravo a teatro, ma di giorno mi piaceva ovviamente esplorare, visitare le città in cui mi trovavo, incontrare persone, conoscere nuove persone e sì, a volte anche improvvisare qualcosa con un mazzo di carte e creare un po' di caos. Ma tutto questo per quanto mi riguarda appartiene direi quasi ad una vita passata. Perciò veniamo all'oggi, al presente e in particolar modo al titolo, al tema di questa settima edizione del TEDx di Cesena, Abracadabra. La parola Abracadabra non ha un'origine chiara, infatti c'è chi la fa risalire all'ebraico, ma anche chi la fa risalire all'arabo, al greco e perfino all'aramaico. È comunque la parola più utilizzata universalmente senza bisogno di traduzione, come a dire chiunque conosce e capisce Abracadabra. In quanto vocabolo mistico viene spesso rappresentata all'interno di un triangolo, che a sua volta è un simbolo esoterico, come potete vedere in questa collannina che vi ho portato qua. La parola Abracadabra è incisa all'interno del triangolo che fa da ciondolo in questa collana. Quando un prestigiatore pronuncia Abracadabra, noi adulti pensiamo che si tratti fondamentalmente di un rito coreografico. Questo è vero, ma in effetti dentro a quel rito c'è anche una promessa. Abracadabra, ti prometto che tra poco succederà qualcosa di stupefacente, quindi fai attenzione, tieni gli occhi ben aperti. Questa è un po' la promessa degli illusionisti. Io non sono più un illusionista, però vorrei farvi anch'io una promessa stasera. Quindi Abracadabra, vi prometto che nel corso di questo mio intervento, vi porterò a riguardare quel banale oggetto, ma con uno sguardo di rinnovata curiosità e magari anche di stupore. Per mantenere questa promessa vorrei provare un esperimento di mentalismo insieme a voi. L'esperimento è molto semplice in verità, dovete provare ad indovinare quanti bottoni ho messo dentro a questa scatola. Ora purtroppo io non ho il tempo di scendere giù in platea e farveli toccare, farvi pesare la scatola, però posso fare questa cosa. Posso rovesciare tutti i bottoni qui dentro, così magari vi aiuto a fare una stima. Ok, attenzione. Ecco qua. Ognuno di voi decida un numero. Quanti potrebbero essere questi bottoni? Vi do qualche indizio. I bottoni qui dentro sono più di 100, ma meno di 900. Sì, non lo so, non vi ho dato un grande aiuto. Più di 100, meno di 900. Vi posso dire anche questo, non sono cifra tonda. Non sono 500, 600, 700. Non sono cifra tonda. Vi darò tre tentativi, che vuol dire praticamente tre persone scelte a caso adesso. Quindi prendetelo, così scegliamo tre persone a caso. Attenzione. Vediamo un po' la prima persona. Ciao. Secondo te quanti bottoni ci sono nella scatola? 570. Puoi lanciare l'elefantino per scegliere un'altra persona da un'altra parte della platea. 570 è stata la prima scelta. Chi è la seconda persona che ha l'elefante? Ecco, ti posso dire una cosa. In verità, i bottoni che sono lì dentro sono meno di 570, quindi abbassa il tiro. Spero tu abbia il microfono. Secondo te quanti sono i bottoni lì dentro? 465. Perfetto. 465. Ok. Puoi lanciare l'elefantino per scegliere la terza ed ultima persona? Vediamo un po' chi ce l'ha. Come ti chiami? Massimo. Massimo. Senti, i nostri primi due amici non hanno indovinato le nostre due amiche, però ti hanno dato una mano perché i bottoni sono meno di 570, ma sono di più di 465. Quindi abbiamo ristretto il range di parecchio. Massimo, secondo te quanti sono questi bottoni? 560. 560. Ti senti ottimista Massimo? Non lo so. Che dici? Ci sarai arrivato? Siete curiosi di sapere quanti bottoni ci sono effettivamente dentro alla scatola? Dai, scopriamoli insieme. Dai. Uno. Due. Chiaro che non posso fare così ragazzi, perché altrimenti sarebbe il TED più lungo della storia. Ovviamente i bottoni li ho contati io oggi pomeriggio mentre li preparavo qui dentro alla scatola e il numero giusto di bottoni l'ho scritto proprio nel retro della lavagna e quindi ve lo faccio vedere. Attraverso le prime due scelte voi siete arrivati a 560, il numero giusto di bottoni era 531. Facciamo così. Voi fate finta di niente. Facciamo finta che non sia successo niente e forse per uscire da questa situazione dovrei fare un passo indietro e magari tornare all'immagine di partenza. Magari ci può aiutare, perché non vi ho detto dove è stata scattata questa fotografia. Sapete dove ero? Ero a San Pietroburgo. Io non capivo una parola di russo e quei ragazzi non parlavano una parola di italiano. Però ci siamo capiti lo stesso. Potremmo dire che gli sguardi e i sorrisi erano nella stessa lingua. Se guardate quella foto potete praticamente vedere la magia che si compie. E non è nel mazzo di carte, non è nelle mie mani, è nelle espressioni dei volti di quei ragazzi. Vorrei sottolinearlo ancora. La magia non sono io e in effetti non sono nemmeno loro. La magia è quello che sta succedendo tra me e loro. E questo ci fa scivolare ci introduce verso la prima parola magica che, ispirato dal tema Abracadabra, vorrei condividere con voi questa sera. E questa prima parola magica è relazione. Perché la magia è soprattutto relazione. Ancora prima e ancora più del gioco di magia in sé per sé, la magia fa nascere una relazione empatica. Ma tutto questo è vero anche per la vita e quindi è valido anche per ciascuno di noi. Le relazioni sono il tessuto stesso delle nostre esistenze. Voi potreste immaginarvi in una vita senza alcuna relazione. Cioè sarebbe davvero uno scenario desolante. Saremmo come naviganti persi in una notte senza stelle, così alla deriva nell'immensità del vuoto. Per questo io diffido di chiunque cerchi di tagliare e chiudere qualsiasi relazione, magari per imporre un solo punto di vista, di solito il proprio, per imporre una singola narrativa, non importa da quale parte provenga. Il punto è che non c'è mai una sola narrativa, non c'è mai una sola narrativa nella coppia, tra marito e moglie, tra fidanzati, non c'è mai una sola narrativa in famiglia, non funziona così al lavoro, non funziona così nemmeno alle riunioni di condominio, figuriamoci a livelli geopolitici. E quindi forse dovremmo fare la stessa cosa anche noi qui adesso. Cioè non prendere le singole risposte che i nostri tre amici scelti a caso ci hanno dato come risposte definitive ed assolute, ma farle parlare tra loro, farle dialogare, cioè in altre parole metterle in relazione. E per fare questo prendete adesso tutti quanti il vostro cellulare e aprite la calcolatrice. Ora noi sappiamo che il numero giusto di bottone era 531. Torniamo alle risposte che ci avevano dato e facciamolo assieme, vi guido io, ok? Quindi cominciamo dal primo numero che ci era stato detto che è 570, perciò potete scrivere nella calcolatrice 570, poi fate più, il secondo numero che è 465, poi fate più ancora e sommiamo l'ultimo numero, quello di massimo, 560 più 560. Fate uguale, ma mettere in relazione non è solo fare la somma ma fare la media, quindi dividiamo 1595 per 3 e facciamo uguale, lasciate pure perdere i numeri oltre la virgola perché non ho dei bottoni rotti nella scatola, 531, che era esattamente il numero dei bottoni. Relazione, tra l'altro se ci pensate, questi tre numeri che loro ci hanno dato sono collegati tra loro in maniera profonda, nel senso che se uno dei nostri tre amici avesse detto, non so, per esempio un numero più alto, ecco che per arrivare comunque ai 531 bottoni, ecco che un altro di loro avrebbe dovuto inevitabilmente ma inconsapevolmente dire un numero più basso. E questo ci fa scivolare verso la seconda parola magica che vorrei condividere con voi questa sera. Interdipendenza. Nell'economia globale noi dipendiamo dalle risorse di altri paesi, gas, petrolio, microchip. E in effetti anche le grandi questioni del mondo sono interconnesse. Economia, ambiente e, ahimè, guerre, potremmo dire che sono i tre vertici dello stesso triangolo. Ma questo è vero anche su scala ridotta, via via fino al singolo individuo. Nel senso che nessuno è un'isola a questo mondo, nessuno è sufficiente a se stesso. Così come abbiamo bisogno di due occhi per cogliere la profondità, allo stesso modo abbiamo bisogno del punto di vista dell'altro per capire meglio la realtà. Infatti tornando ancora a questo esperimento che abbiamo appena fatto e continuando a guardarlo in chiave metaforica, potremmo dire che nessuno di loro aveva la risposta giusta. Nessuno di loro ci ha dato la risposta precisa e perfetta. Però triangolando quelle tre approssimazioni, come farebbe un bravo marinaio che triangola la posizione delle stelle per trovare la rotta, ecco che anche noi siamo effettivamente arrivati a destinazione. La terza parola magica che vorrei condividere con voi questa sera è curiosità. Recentemente ho incontrato un pensiero di Isaac Asimov e il pensiero è questo. La frase più entusiasmante che tu possa sentire in campo scientifico, quella che preannuncia nuove scoperte, non è Eureka, ma è Che strano. Ciò che è strano, ciò che è diverso, nasconde in sé un'opportunità che possiamo cogliere soltanto se siamo aperti, disponibili e curiosi. Purtroppo però io registro in questi ultimi anni, e qui sto parlando di comunicazione, e quindi soprattutto in televisione e nei social, ecco io registro una censura sempre più severa verso punti di vista non allineati, e soprattutto registro un ricorso quasi sistematico ad etichette utilizzate come dispositivo retorico per semplificare questioni complesse. Se etichette mi fanno venire in mente Soren Kierkegaard quando scriveva se i miei etichetti mi annulli. E molto tempo prima di Kierkegaard anche Aristotele diceva è il segno di una mente istruita, la capacità di intrattenere un pensiero senza accettarlo. Dunque, ricapitolando le mie tre parole magiche, relazione, interdipendenza e curiosità. In verità c'è una quarta parola magica che vorrei condividere con voi stasera, ma proprio perché io per primo mi ritengo una persona curiosa, sono davvero curioso di provare a vedere se quest'ultima parola magica sarete voi a farla emergere insieme a me. Quindi mi rivolgo alla persona che è ancora l'elefantino di peluche per chiederle di rilanciarlo per scegliere un'altra persona per un ultimo brevissimo esperimento. Ciao, avrei bisogno del tuo aiuto. Quindi, sostenuto dall'applauso del Teatro Bonci, raggiungimi qui sul palco. Ciao, molto piacere. Il tuo nome? Angelo. Angelo, accomodati da questa parte, la poltrona è per te. Stiediti pure. Ok, Angelo, tra un secondo ti consegno la lavagnetta e un gessetto e quello che ti chiederò di fare è di lasciarti andare, sgombrare la mente e cominciare poi a scrivere in stampatello le lettere dell'alfabeto che arrivano alla tua mente. Tranquillo, spontaneamente, una dopo l'altra puoi ripetere anche una stessa lettera un paio di volte, non c'è problema, ma farai tutto questo ad occhi chiusi. Quindi, tu sei destro mancino. Destro. Allora ti consegno il gessetto e anche la lavagna. Guardami un secondo, chiudi gli occhi ora. Tieni la lavagna dritta, perfetto, e puoi cominciare a scrivere tutto questo, mentre io, Angelo, ripeto come un mantra le tre parole magiche che abbiamo discusso questa sera. relazione, interdipendenza e curiosità. Relazione, interdipendenza e curiosità. Chissà se queste tre parole magiche ci conducono a una quarta parola magica. Bravissimo, vai, scrivi pure, perfetto, ottimo lavoro, continua a scrivere, rimanendo con gli occhi chiusi, non aprire gli occhi finché non ti chiederò io di farlo. relazione, interdipendenza e curiosità. Puoi scrivere ancora un paio di lettere, stai facendo un ottimo lavoro, Angelo, davvero? Benissimo, perfetto. Rimani ancora con gli occhi chiusi, questo non ci serve più. Adesso il tuo capolavoro lo mettiamo qua. Ora conterò fino a tre, Angelo, e al tre tu potrai riaprire gli occhi, ti sentirai perfettamente rinfrescato, rigenerato, con la mente assolutamente libera e leggera. Uno, due, tre. Come ti senti? Benissimo. Puoi alzarti in piedi, ti stringo la mano, grazie dell'aiuto. C'è Sara che ti riporta al posto. Fate un applauso ad Angelo. Sono veramente alla conclusione, però vi dico la verità. Considerando tutto quello che sta succedendo nel mondo, considerando i conflitti e diciamo pure le devastazioni, ecco, non vorrei essere naif. È chiaro che altro che abracadabra, altro che magia, a volte penso che ci vorrebbe davvero un miracolo. E contemporaneamente mi rendo conto che queste situazioni complesse non possono essere risolte così, con uno schiocco magico. Però, per mantenere un briciolo di speranza e di ottimismo, però vorrei tornare alla promessa che vi avevo fatto all'inizio. Siete curiosi? Sì, ma questa in verità è soltanto una collanina, eh? La cosa interessante è quello che c'è sotto alla collana. Chissà se questo pannello di cartoncino, se ci può aiutare a far emergere l'ultima parola, la più ovvia, la più scontata, però forse in questo momento anche la più importante. Quella che vorrei davvero che ognuno di noi tenesse a mente e nel cuore. Facciamola risuonare dentro di noi come una speranza ma anche un obiettivo. Non risolverà le cose così, ma magari ci può servire come bussola, perlomeno per indicarci la direzione. Abra cadabra! Grazie! Grazie! Grazie! Grazie! Grazie! Grazie! Grazie! Grazie! Grazie! Grazie!