 Chi può dire di conoscere perfettamente il proprio potenziale e i propri limiti? Quasi nessuno, vero? Il potenziale può esprimersi sorprendendoci quando ci troviamo in situazioni inattese che ci portano a rivedere limiti e confini. A volte esplode con una tal forza da farci raggiungere dei successi impensabili, ma spesso, per capirlo veramente, degli eventi, delle situazioni, delle persone arrivano per mostrarcelo, per insegnarcelo. Il mio maestro ha bussato la mia porta quando avevo 26 anni con una diagnosi del tutto inaspettata che mi ha portato a tante operazioni chirurgiche e a entrare e uscire da molti ospedali. E' così che nei quattro anni successivi, sebbene prima fossero ben distinte che il giorno e la notte si sono mescolati in un unico colore e si è spenta la luce. Ora posso affermare che essere stato dentro in questa nebbia così densa e oscura che mi ha portato alla consapevolezza che non con gli occhi avrei quindi dovuto rivedere, ma con la mente, utilizzando gli altri sensi e l'immaginazione e ricostruendo tutto intorno a me. E' così che la cecità degli occhi si è trasformata nella lampante riscoperta di me stesso e di tutto ciò che mi circonda, solo che sotto una luce diversa. Nei quattro anni in cui ho incominciato a perdere la vista, dopo ogni visita, dopo ogni operazione, dopo ogni giorno passato in quel grigiore fisico e mentale, che ho visto la mia vita come una grande clessidra. Con la parte di sotto, che era il mio passato, il mio vissuto, tutto ciò che ero stato fino ad allora, piena di granelle di sabbia, ma con la parte superiore, cioè il mio futuro, con tutti i miei sogni, i miei obiettivi, drammaticamente vuota, senza neanche un granello che mi spingessero ad andare avanti. E' stato in quel momento che ho capito che solo una cosa avrei dovuto fare, girare la mia clessidra. E la piena consapevolezza di ciò che sapevo di essere e di ciò che sapevo di poter fare ha fatto dapprima apparire qualche sparuto granello di sabbia. E poi la mia famiglia di origine, i miei amici, il mio cane guida perla, il baseball, l'atletica, le cene al buio, le testimonianze nelle scuole, mia moglie e le mie gemelline, Giorgia e Rebecca, l'hanno inondata come una meravigliosa tempesta di sabbia. Stavo incominciando a utilizzare il mio potenziale. E la consapevolezza si stava tramutando da una consapevolezza passiva ad una consapevolezza attiva. Sì, perché noi tutti siamo portati a pensare che l'accettazione delle nostre debolezze in prima persona è già un superamento di un limite. Ma questo non basta. E rivivendo la mia città ho capito che il giudizio della società è il vero ostacolo. E che lo sguardo delle altre persone ci dà la reale accettazione della nostra diversità, della nostra unicità. Pensate a quanto difficile è stato ammettere davanti a tutti la mia cecità. Ma solo un oggetto era così esplicito da farlo capire a tutti al primo sguardo. Questo col tempo è divenuto parte integrante del mio corpo e perché no, il mio sguardo nel mondo a corto raggio. E poi lui con il suo tipico ticchettio rassicurante tutti i giorni mi aiuta a domare quello che è il fracasso della giungla urbana. Ora, vi chiederei gentilmente di chiudere per qualche istante tutti quanti gli occhi. L'avete fatto? Perché io sono costretto a credervi sulla parola. Vi accorgerete come in assenza della vista è eludito il senso predominante che controlla tutto ciò che ci circonda. E se ascoltando questo ticchettio siamo tutti tranquilli, che io sono certo, reagirete spaventati ascoltando un rumore ben più forte come uno sparo nel buio. Questo suono per me ha fatto da detonatore per far esplodere delle potenzialità impensabili fino ad allora. E mi ha portato a spingermi fuori dai blocchi di partenza per percorrere quelle piste atletiche e a raggiungere dei traguardi assolutamente impensabili. Spesso vengo invitato nelle scuole per delle testimonianze. E una domanda che ricorre tra gli studenti con più frequenza è quale può essere una delle diversità più sostanziali tra chi non ha mai visto e chi invece l'ha vista l'ha persa in seguito come è accaduto a me? Beh, la mia risposta è immediatamente la conoscenza dei colori. Sì, perché io i colori li ho visti e me li ricordo molto bene. E se la mia vista è come, diciamo, un cielo nero senza stelle, ok, ma nello sport il potenziale l'ha tramutato in un blu royal, che è il colore della maglia della nazionale italiana di baseball per ciechi e ipovedenti, e costellato di medaglie d'oro e d'argento che ho conquistato ai campionati italiani di atletica leggera. Da prima i miei obiettivi erano la dignità, il riscatto, l'autonomia, ma poi con i primi successi si sono tramutati in divulgazione, in condivisione, in applicazione del mio potenziale agli altri ambiti della mia vita e anche alle persone che mi circondano. Se penso ad un episodio di condivisione, la mia mente ritorna circa un anno fa, a quando un velocista appassionato come me mi ha regalato un sogno da dieci secondi. Dieci secondi per percorrere insieme quei cento metri che hanno portato io e lui, attaccati esclusivamente da una sottile fettuccia di nylon, a percorrere quella pista di atletica, e a condividere insieme un'esperienza meravigliosa dove lui mi ha fatto da guida e io ho donato a lui tutta la mia fiducia. Beh, quel centometrista era il campione olimpico Marcel Jacobs. Molti psicologi, grazie ai loro studi, hanno evidenziato come la maggior parte delle persone crede di voler raggiungere i propri obiettivi. Crede e non vuole, poiché abbiamo un approccio miope dinanzi a quelli che sono i traguardi, siano essi lavorativi o familiari o, perché no, sportivi. Difatti tendiamo a non focalizzarli, ma anzi a porli dietro dei muri invalicabili. Ma con una visione positiva ci renderemo conto che a volte quelli sono semplici e bassi muretti a secco, facilmente abbattibili o, perché no, utilizzabili come dei trampolini di lancio verso il successo. Infatti, quando ci troviamo in situazioni difficili, una buona dose di positività e ottimismo ci mostrerebbe le opportunità che talvolta si celano dietro alle difficoltà. Insomma, i lati buoni dietro a ogni evento. E se penso a come cambia tutto intorno a me grazie allo scorrere del tempo, sorrido, poiché tutto per me è fermo, è cristallizzato. È tutto fermo nella mia mente. E quindi anche la mia città, gli oggetti e le persone anche a mia care, rimangono sempre giovani, come quando io li ho viste per l'ultima volta. E io stesso rimango a come mi sono visto riflesso l'ultima volta. Al termine di una cena al buio, che ho realizzato nella mia città, un non vedente che conosco mi ha invitato ad un allenamento di baseball per ciechi e ipovedenti. Io in quel momento vi confesso che ho pensato che la mancanza della vista non fosse l'unico problema di quella persona. Sì, perché noi tutti conosciamo il gioco del baseball come una grande sfida tra un lanciatore e un battitore, che però quella pallina la deve vedere. Beh, io dovetti ricredermi quando imparai che dei semplici campanelli posti all'interno di una pallina da baseball potevano trasformare l'incredibile in meravigliosamente possibile. E imparai anche che dei ciechi potevano batterla quella pallina, potevano recuperarla e lanciarla, potevano scivolare su delle basi sonore e correre su quei corridoi di terra rossa che insieme al prato verde compongono un diamante. Sì, perché il campo da baseball è anche chiamato diamante, proprio per la forma che lo ricorda. E per me il potenziale è come un diamante grezzo, pronto a risplendere all'occorrenza, solo che sepolto sotto a strati di dubbi e incertezze. Ma dovremmo invece focalizzarsi su quelli che sono i lati splendenti di quel diamante, quale caratteristiche importanti come l'audacia, quale il riscatto, quale la costanza, la forza, l'energia, la curiosità, che sono poi le caratteristiche che mi hanno accompagnato in questo meraviglioso viaggio e la riscoperta di me stesso. Dove se tutto all'inizio era scontatamente chiaro, che poi si è fatto scuro, ma che la consapevolezza da scuro l'ha fatto tornare chiaro e cristallino. Ora di nuovo, quanta consapevolezza abbiamo dei nostri limiti e delle nostre potenzialità. Non lasciamo che qualcosa o qualcuno bussi alla nostra porta per mostrarcelo. Facciamo che giriamo noi la clessidra della nostra vita e lasciamo che il potenziale inondi di opportunità il nostro futuro. Grazie.