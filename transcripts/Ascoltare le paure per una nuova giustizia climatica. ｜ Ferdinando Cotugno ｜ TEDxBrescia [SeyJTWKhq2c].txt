 SIGLA SIGLA SIGLA SIGLA SIGLA SIGLA Vi è mai stata fatta una domanda che in un istante ha cambiato tutto? A me è successo e la domanda è stata Sì, Ferdinando, ma tu ci credi ancora alle cose che scrivi? Qualche anno prima avevo pubblicato un libro intitolato Primavera Ambientale ed era il racconto di milioni di ragazze e ragazzi che scendevano in piazza contro il cambiamento climatico, un grande atto di ribellione collettiva contro l'estinzione. E la mia risposta è stata Sì, sì, io ci credo ancora a quello che scrivo. Credo ancora a quella forza, a quella possibilità, a quella speranza. Ma la mia risposta oggi è Sì, certo, io ci credo ancora. Ma oggi ci serve una storia più grande. Ci serve una storia che sia in grado di parlare anche alle persone che sono rimaste escluse, che sono diffidenti, scettiche, spaventate. È una storia che smette di chiamarle tutte negazioniste, che chiede a loro Tu di cosa hai paura? E c'è una persona a cui penso spesso quando scrivo di cambiamenti climatici ed è mio padre. Una mattina mi ha fatto un regalo, mi ha regalato un oggetto che era spuntato fuori chissà come da un cassetto ed era la sua prima patente di guida per automezzi pesanti. Sopra c'era scritto Ministero della Difesa 1972. Nel 1972 mio padre era un soldato di leva. Lui è nato all'inizio degli anni 50, figlio di un operaio dell'Ital Cedar. Sei fra fratelli e sorelle, soltanto il primo avrebbe potuto studiare, lui non era il primo. E non aver studiato è stato il grande rimpianto della sua vita. E il servizio militare per mio padre è stato le scuole medie, il liceo, l'università, il master. E lì ha imparato il lavoro che avrebbe fatto per tutta la vita. Guidare automezzi pesanti. Camion a gasolio. Lo Stato italiano non è stato in grado di far studiare mio padre, però gli ha messo in mano un volante e gli ha detto guida. E lui ha guidato. Ha guidato tantissimo, ha lavorato tantissimo. E ha percorso il suo primo milione di chilometri ed è diventato un padroncino, il proprietario del suo mezzo di trasporto. Ha percorso un altro milione di chilometri e ha aperto la sua piccola ditta. Ha percorso altri 20 milioni di chilometri e l'ha chiusa. Perché l'economia era diventata troppo grande e lui era troppo piccolo. E mio padre ha percorso 110 volte la distanza fra la Terra e la Luna per permettere a me di essere qui davanti a voi a dirvi dobbiamo smettere con il gasolio. e io credo che ci fosse qualcosa che lui voleva dirmi con quel gesto, qualcosa che lui non riusciva a verbalizzare. Mio padre non è una persona di tante parole, però quello che voleva dirmi è questa è anche la tua storia. la tua famiglia viene da qui, il tuo paese viene da qui ed è questo il phase out dei combustibili fossili. E questa sarà la storia di una frenata molto brusca e noi dobbiamo evitare che le persone si facciano male in questa frenata e per farlo dobbiamo essere in grado di parlare con le persone come mio padre, di 30 anni più giovani di mio padre. dobbiamo essere in grado di avere questa conversazione. E la crisi climatica oggi è fuori controllo ed è causata principalmente da tre fonti di energia, il carbone, il petrolio e il gas, i combustibili fossili. E noi abbiamo gli strumenti e abbiamo le tecnologie per fare questa frenata. La domanda non è se avverrà la transizione, la domanda è se avverrà in tempo. Ci metteremo 30 anni o ci metteremo 100 anni? La faremo nei tempi dell'economia o la faremo nei tempi del pianeta? E questa è la domanda che oggi abbiamo di fronte ed è come se di fronte avessimo un muro. E quando hai di fronte un muro la domanda non è se frenerai, la domanda è se frenerai in tempo. Immaginiamo per un attimo di averlo fatto. Facciamo questo sforzo di immaginazione, siamo riusciti a frenare, siamo riusciti a fermarci, il muro è un metro da noi, ci tocchiamo le braccia, le gambe, ci scappa quasi da ridere perché siamo interi, siamo integri, siamo vivi. E noi dobbiamo trovare il modo di rendere politica l'euforia di questa frenata. E per farlo dobbiamo frenare e frenare in tempo, ma dobbiamo anche frenare e frenare in sicurezza. Noi parliamo di dimezzare le emissioni di gas serra entro la fine di questo decennio, che è domani, e di azzerarle entro la metà di questo secolo. E dobbiamo renderci conto di che enorme cambiamento sociale, economico, industriale sia questo sforzo. Non è semplicemente l'umanità che si industria per cambiare la caldaia del mondo. Questo sarebbe il sogno di ogni tecnoottimista, che bastino semplicemente ricerca e capitale. Come se noi dovessimo costruire un'astronave, come se noi dovessimo andare sulla Luna. E certo, c'è questo, c'è anche questo. Ma non è solo questo. Sì, ci serviranno pannelli fotovoltaici, ci serviranno turbine eoliche, ci serviranno pompe di calore, ci serviranno elettrolizzatori, ci servirà l'idrogeno, forse ci serviranno anche camioni elettrici. Ma ci servirà soprattutto tanta, tantissima politica. Perché una transizione non fatta nei tempi del pianeta sarebbe una catastrofe ecologica. Ma una transizione non giusta, è una transizione senza consenso, sarebbe una catastrofe sociale e metterebbe a rischio le nostre democrazie. e oggi dobbiamo renderci conto che le persone sono spaventate dai cambiamenti climatici, dalla crisi climatica, come lo sono io. Ma sono ancora più spaventate dai cambiamenti che dovranno affrontare per la transizione. Perché le classi sociali hanno una memoria e le persone lo sanno che questo non è il primo cambio di sistema nella storia dell'umanità. E lo sanno che ogni cambio di sistema ha visto i costi scaricarsi sulle persone più vulnerabili economicamente, socialmente e culturalmente. e noi dobbiamo impedire che l'ecologia diventi una forma di privilegio. E io ho pensato molto a mio padre quando c'è stata, ve la ricorderete, la protesta dei trattori, la protesta degli agricoltori contro il Green Deal, contro la transizione. E non esistono agricoltori negazionisti. Se c'è un'attività produttiva che ha bisogno di un clima stabile, di stagioni prevedibili, quella è l'agricoltura. Eppure protestavano non contro il cambiamento climatico come la storia del 2019, ma protestavano contro la transizione. Protestavano contro la transizione perché hanno visto il tentativo di scaricare su di loro i costi di quella transizione. E la mia domanda oggi è come è possibile che non siamo stati in grado di vedere tutto questo? come abbiamo fatto a perdercelo? Perché la politica è fatta di storie che noi ci raccontiamo e di storie che raccontiamo agli altri. E la storia che stiamo raccontando oggi contiene troppo ambiente e troppo poco gli esseri umani. E oggi le persone sono spesso terrorizzate dall'ambientalismo. E lo dico da ambientalista. perché quando sentono la parola ambiente quello che sentono è non io, non me. Non stai parlando a me, non stai parlando di me. Non si sentono viste. E le persone per partecipare ai processi politici, ai processi di cambiamento, hanno bisogno di sentirsi viste. e questa è una storia che noi dobbiamo imparare a raccontare in termini umani, è una storia di pericoli umani, di opportunità umane, non perché siano gli unici termini che esistano, ma perché questa è una crisi che hanno causato gli esseri umani e che gli esseri umani devono trovare il modo di risolvere insieme. E per farlo dobbiamo innanzitutto uscire dalla classica narrazione ambientalista, dalla classica lettura di questa come una storia esclusivamente di buoni contro cattivi. E non perché non esistano i cattivi, ma perché oggi i cattivi stanno capitalizzando sul terrore delle persone che vivono aggrappate alle fondamenta della nostra società, spaventate dall'idea che possono essere spostate altrove, al loro danno e senza il loro consenso. E quando gli agricoltori ponevano il problema dei costi della transizione, ponevano un problema di giustizia climatica, perché quella è la domanda della giustizia climatica, chi paga i costi della transizione. E noi abbiamo parlato per anni di giustizia climatica e non siamo stati in grado di riconoscere una storia di giustizia climatica quando ce l'abbiamo avuta davanti ai nostri occhi. Perché? Ve lo dico io perché. Perché abbiamo provato a giocare una competizione fra le paure e l'abbiamo persa. Fra la paura della fine del mondo e la paura per la fine del mese. Perché la fine del mese arriva sempre prima. E noi non possiamo trasformare ancora la paura e la preoccupazione per la fine del mondo in un privilegio di classe. L'ecologia del clima è la storia di una riconciliazione con gli sconfitti di questa transizione, con gli sconfitti di ogni transizione. E questa riconciliazione va fatta nei termini in cui rischia di avvenire questa sconfitta. Portando il discorso sul livello del reddito e della povertà. Perché noi non possiamo proporre la decarbonizzazione, l'elettrificazione di ogni cosa, la neutralità climatica senza proporre anche un nuovo patto sociale. Senza avere il coraggio di tornare a parlare di redistribuzione delle risorse, di diseguaglianze, di patrimoni e di profitti. Perché la parola più importante in giustizia climatica è giustizia. E noi oggi non abbiamo la certezza che questa transizione sarà giusta. Ma è questo il nostro compito oggi. Frenare, frenare in tempo, evitare che la frenata faccia più danni dell'impatto col muro e fare di questa frenata un nuovo inizio. I nostri strumenti politici sono inevitabilmente sempre imperfetti e hanno sempre bisogno di aggiornamento. E per farne uno vi porterò in un luogo lontano, le isole Marshall, un archipelago dell'oceano Pacifico, uno dei tanti minacciati dal cambiamento climatico. Un posto lontanissimo. Se voi oggi voleste andare all'isole Marshall, vi servirebbero 70 ore soltanto fra voli e scali. Il livello di innalzamento del livello del mare previsto entro la fine di questo secolo all'isole Marshall è di un metro lì dove l'altitudine media dell'arcipelago è di due metri. Rischiano di scomparire e il loro piano di adattamento ai cambiamenti climatici costa 35 miliardi di dollari per salvare 60.000 persone. E io ho conosciuto le persone delle isole Marshall alle conferenze dell'ONU sui cambiamenti climatici e da loro ho imparato come si fa politica per salvarsi la vita. E il ministro delle isole Marshall a quella conferenza dell'ONU, la COP, la COP28 ha detto noi oggi siamo venuti qui per costruire una canoa per salvarci. E quella canoa è il phase out dei combustibili fossili che stanno causando questa crisi e che rischiano di cancellare la loro esistenza. E loro sono il popolo di naviganti più abili al mondo perché quello è un paese fatto di acqua e la sanno riconoscere una buona da una cattiva imbarcazione. E quando quella COP è finita e non c'era nemmeno la promessa di un phase out dei combustibili fossili quello stesso ministro ha detto voi ci avete dato una canoa piena di buchi. Ma oggi noi non abbiamo nessuna alternativa che non sia metterle in mare e provare a vedere se va. Ma proviamo a uscire dalla narrazione buoni contro cattivi. Alla stessa COP c'era l'OPEC il cartello dei paesi produttori di petrolio ed è facile raccontare questa storia nei termini delle isole Marshall contro la spietata e ricchissima Arabia Saudita. Ma prendiamo un altro paese un paese fondatore dell'OPEC l'Iraq. L'Iraq a cui la COP ha fatto di tutto per aprire il maggior numero di buchi possibili dentro quella canoa. Perché? Perché non fanno parte della specie umana? No. Perché hanno un quarto della popolazione sotto la soglia di povertà. Perché il petrolio è il 50% del loro prodotto interno lordo e perché il 90% delle loro esportazioni è letteralmente tutto quello che hanno dopo 30 anni di guerre. E non è soltanto l'Iraq. La metà dei paesi produttori di combustibili fossili sono paesi in via di sviluppo e sono i primi ad avere bisogno di una strada credibile verso la transizione. Perché quando il nord globale cioè noi smetterà di comprare petrolio loro a chi lo venderanno il petrolio? Però oggi è come se noi stessimo mandando questi paesi a fare la transizione al supermercato con una lunghissima lista della spesa senza soldi in tasca e senza giustizia economica e sociale senza risorse senza soldi per questi paesi la transizione sarebbe una catastrofe sarebbe come una guerra sarebbe peggio di una guerra ed è per questo che oggi non si può e non si deve parlare di cambiamenti climatici senza parlare anche di lotta alla povertà e questo vale nei rapporti internazionali tra i paesi tra i paesi ricchi e i paesi poveri e vale anche per gli Iraq di casa nostra nelle nostre società non si può parlare di clima senza parlare di povertà e noi rispetto al 2019 dobbiamo smettere di pensare che sia facile perché abbiamo pensato che fosse facile e dobbiamo smettere di pensare che sia logico che a un certo punto l'umanità deciderà di salvarsi nell'interesse della sopravvivenza della specie ci abbiamo creduto abbiamo creduto fosse possibile non ha funzionato oggi abbiamo bisogno di qualcosa di diverso e questo non vuol dire negare il conflitto ma vuol dire riconoscere che con tutti quelli con cui non andiamo in conflitto possiamo allearci dobbiamo chiederci cosa abbiamo in comune noi con i naviganti dell'isole Marshall con i lavoratori dei pozzi di petrolio in Iraq con i camionisti come mio padre con gli agricoltori arrabbiati con le nostre famiglie così compromesse con l'economia dei combustibili fossili il futuro il futuro le persone lo vedono non credete a chi dice che non lo vedono il problema è che nei termini in cui lo vedono oggi li spaventa ma noi non possiamo impedire che il futuro arrivi questa è la bugia al cuore del discorso negazionista l'idea è che se chiudiamo gli occhi abbastanza forte ci possiamo risparmiare l'arrivo del futuro ma questo non è possibile questa è appunto una bugia però noi gli occhi li possiamo aprire sul futuro e vedere questa immensa opportunità di rinegoziazione di tutti i patti sociali che ci sono sotto la società globale e le nostre società la speranza dentro la tragedia climatica è questa enorme opportunità di riscrivere il futuro perché in ogni caso il presente come lo conosciamo oggi sparirà e questo ci deve dare paura ma ci deve dare anche un grande senso di possibilità i cambiamenti climatici e la transizione sono la più grande opportunità di riorganizzazione sociale politica ed economica dai tempi della fine della seconda guerra mondiale perché siano giusti perché la transizione sia giusta servirà tantissima radicalità e servirà tantissimo conflitto ma serviranno anche ascolto ed empatia perché la radicalità senza empatia distrugge la società e noi siamo qui per provare a salvare la società umana anche se per farlo dobbiamo imbarcarci su una canoa piena di buchi grazie