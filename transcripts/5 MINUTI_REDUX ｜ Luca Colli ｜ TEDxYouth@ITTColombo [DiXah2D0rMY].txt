 Maria R. Oggi voglio raccontarvi una storia, la mia storia, non perché la mia sia più bella o migliore delle altre, ma perché è la mia? Tutte le storie hanno un inizio e questa non è detto che ne abbia uno solo, tutti noi abbiamo le nostre storie, i nostri inizi e tutte le storie meritano di essere raccontate, meritano di essere fatte proprie da chi le racconta e da chi le ascolta ed è strano, è strano come molte finiscono per mescolarsi con i sogni, i personaggi, i luoghi, i colori delle storie, si mescolano con le persone, i luoghi, i colori della realtà e si mescolano a tal punto che non riesci più a distinguere dove finisce uno e dove comincia l'altro, che forse poi alla fine nemmeno importa più, forse la magia sta proprio nel fatto che entrano a far parte l'una dell'altra, la storia e la realtà, il sogno ed il reale, è come quando sei piccolo, quando sei piccolo il mondo, il tuo mondo è fatto di sogni, di cavalieri, di principesse, di duelli, il mio era fatto anche di spade laser, di ribellione, di impero e man mano che cresci ti viene detto che devi lasciare da parte i sogni, cavalieri, principesse, duelli, spade laser, da parte, per far posto alle responsabilità della vita, alla razionalità, alla maturità, alla produttività e ma ti riesce difficile, ti riesce difficile perché quei sogni di cavalieri, di principessi, di duelli, di spade laser sono dentro di te, nella parte più profonda di te, sono la tua passione, la passione che ti fa battere il cuore ma te lo fa battere veramente e a volte puoi far finta che non ci sia ma è lì che ti ricorda chi sei sempre. Da piccolo volevi fare l'astronauta, il pilota, l'esploratore, il grande campione, il musicista, l'attore, lo scalatore, eri il cavaliere che salvava la principessa dai draghi, eri un supereroe, avevi superpoteri, una doppia identità, eri bello, forte, coraggioso, affascinante. E poi? E poi? E poi è arrivato qualcuno che ti ha detto che era ora di fare ordine, che era ora di mettere la testa a posto, che basta perdere tempo, che adesso è ora di darsi una mossa, che non puoi far sempre tutto quello che vuoi, perché questa casa non è un albergo, che basta con tutti questi grilli per la testa, che la devi smettere con queste menate da ragazzino e suona la batteria in una rock band, vuol diventare la rock star e gioca a pallacanestro lui e scala le montagne, vuole scalare gli 8000 ma ti decidi a darti una svegliata, sì o no? Che qui c'è gente che si spacca la schiena, c'è la casa da guardare, i lavori da fare, ci sono gli affitti, i conti, gli affitti, i conti, gli affitti, i conti, i conti. Ma te non te ne hai fregato niente, non te ne hai fregato niente di niente, è sempre solo approfittato della situazione. Io alla tua età ero già in studio a lavorare, mica come te che non si capisce neanche che lavoro fai, sempre in giro con quei quattro pirla dei tuoi amici che se fossero figli miei. E più ti dicevano così, più tu scappavi lassù tra le montagne, sulle cresti innevate dove i pensieri miseri di gente misera non possono arrivare. Più ti dicevano così, più covavi rabbia, una rabbia che saliva di giorno in giorno con il desiderio di mandare tutto e tutti a fanculo. E la tua passione era l'unica cosa che ti teneva in vita, almeno così credevi. E finivi per chiuderti nella tua passione, per proteggerti, per costruire il tuo mondo, per darti una possibilità, una, dove finalmente, finalmente potevi essere l'astronauta, il pilota, l'esploratore, il grande campione, il musicista, l'attore, lo scalatore. Senza aver paura di sembrare soltanto uno che sogna. Ed è in quel momento, in quel preciso momento, che hai preso in mano la tua vita e ci hai provato. Sì, ci hai provato. Con tanta paura, con tanto coraggio. E non importa come finirà, perché è meglio sapere di averci provato. E magari non esserci riuscito, che vivere tutta la vita nel rammarico di non averlo mai nemmeno osato pensare. Hai provato a essere diverso da quello che gli altri volevano che tu fossi. Hai provato a pensarti come tu volevi essere. E tu? Tu? Sei proprio come volevi essere. Stai godendo di quella passione che hai dentro? Hai provato a vivere giocandotele le carte? Hai provato a vivere ogni momento senza pensare che poi ce ne saranno altri? Guarda che poi nessuno vive per sempre. Hai goduto di ogni istante come se fosse l'ultimo. Guarda che ci vuole coraggio. Tanto coraggio. Si tratta solo di decidere se ne vale la pena. Se per te vale la pena arrivare in fondo alla fine di tutto e non esserci riuscito. Ma avendoci provato con tutto te stesso. Guarda che ci vuole coraggio. Tanto coraggio. Guarda. Guardati dentro. Guardati bene dentro. Perché ogni storia ha il suo inizio. E questo è il tuo inizio. Questa è la tua storia. Questa è la tua vita. Il mio maestro di kickboxing dice sempre. Se tu dal lunedì al venerdì ti alzi la mattina, vai a lavorare, lavori tutto il giorno, torni a casa, giochi un poco di tuoi figli, li aiuti a fare i compiti, ceni in famiglia, dai un bacio a tua moglie e vai a dormire, sei uno che lavora. Massimo rispetto. Ma se tu dal lunedì al venerdì fai tutte queste cose e il sabato mattina vai in soffitta a dipingere, e allora non sei più soltanto uno che lavora. Sei anche un pittore. Anzi, forse sei più un pittore che uno che lavora. Perché è vero che dal lunedì al venerdì lavori per pagare le rate, il mutuo, la macchina, le bollette e tutte queste cose. Ma è anche vero che lavori per comprare le tele e i colori che il sabato mattina riempiranno di gioia la tua soffitta e la tua anima. E allora che cos'è che ti fa battere il cuore? Cosa? Cosa ti fa sentire vivo? Cosa? Io da piccolo avevo il desiderio più difficile. Scalare le montagne. Camminare in cielo. Salire sulla montagna più alta del mondo. Il desiderio più incredibile e difficile per uno come me che è nato nel posto più piatto dell'universo. E allora che cos'è che mi ha continuato a far andare avanti, a lottare senza mai cedere, senza mai indietreggiare? La tenacia e il desiderio. Il desiderio di provare ancora una volta quello che ho provato la prima volta che sono salito in cima a una montagna. Quella scarica elettrica, quel desiderio incontenibile di arrivare là dove soltanto i pochi giungono. Per essere in cielo, per essere sopra le nuvole, per vedere che cosa c'è di là. Senza curarsi della fatica, della fame, del freddo, della difficoltà del percorso. Tutto per arrivare là. Per sentirmi ancora una volta. Quel bambino che quando scalava i massi dietro casa e arrivava in cima, puntava un legnetto verso il cielo. Con il cuore che gli scoppiava di gioia e di orgoglio. E come si fa? Come si fa a mantenere viva la fiamma? Come si fa a inseguire il proprio sogno senza sapere se lo realizzerai mai? Fede. Innanzitutto fede. Totale. Assoluta. Incrollabile. Insegui il tuo sogno senza sapere se lo realizzerai mai. Cosa? Eh? Io so che scalerò quella montagna perché so che posso farcela fisicamente. È il mio obiettivo. E tutte le mattine quando mi alzo penso ai passi necessari che devo fare per raggiungere il mio obiettivo. E tutte le sere prima di andare a dormire penso se ho fatto tutti i passi necessari per avvicinarmi. Pianifico. Metodicamente. Cinicamente. Concentrato. Nulla mi può fermare. E mi do degli obiettivi più piccoli. A medio termine. A corto termine. Devo rispettare gli obiettivi di avvicinamento. Perché se non li rispetterò non sarò pronto e non partirò per la mia spedizione. Mi faccio aiutare. Mi faccio aiutare dagli amici, dalle persone che conosco. È fondamentale. Perché in montagna, come nella vita, da soli non si va da nessuna parte. In montagna, come nella vita, da soli non si va da nessuna parte. Cosa devo fare per arrivare pronto? Cosa mi serve per scalare quella montagna? Tutti abbiamo un pc, abbiamo un laptop, un telefono. E allora mi attivo. Mi attivo e cerco. Cerco. Cerco la logistica migliore che mi dia i servizi migliori per scalare quella montagna. Al prezzo migliore possibile. Cerco i voli e li trovo. E quando li ho trovati, cerco un'agenzia di viaggi che mi li possa sponsorizzare. Magari la stessa agenzia per la quale lavoro come guida. E poi servono i materiali. Scarponi da 8000, tuta da 8000, guanti da 8000. Ramponi, imbrago, piccozza, chiodi, moschettoni, chiodi da ghiaccio, corde, cordini, tenda, materassino, sacco a pelo, cibo, medicinali, tutto. Cerco le aziende che producono questi materiali al miglior prezzo possibile. E chiedo loro se me li possono fornire come sponsorizzazione tecnica. E quando ho trovato anche i materiali, cerco gli sponsor economici. Quelli che davvero permettono le mie imprese. Quelli che mettono i soldi veri. E dalla parte più difficile, in assoluto. Perché come fai a trasmettere una passione? Come fai a comunicare a uno che neanche ti conosce che cos'è quella cosa che hai dentro, che ti fa sentire vivo, che ti fa respirare, che ti fa alzare la testa e guardare verso il blu ogni giorno? Perché dovrei dare i miei soldi frutto del mio lavoro, del mio sacrificio, in cambio di una visibilità che forse neanche mi serve a livello aziendale, tutto ha da dimostrare, a uno che praticamente va in montagna e va in vacanza. Ma sì, gli 8000, gli 8000, adesso ci sono le logistiche, uno tira fuori il grano e va su, no? Ci sono le corde fisse, ci sono le corde fisse e ti attacchi e vai. Mi hanno detto così. No, no amico mio, io non ti offro visibilità, io ti offro anche visibilità, ma soprattutto ti mostro una via, la via del sogno. Io ti mostro come anche tu, se ti guardi dentro, puoi realizzare il tuo sogno. Sì, quello là, quello che hai messo nel cassetto tanto tempo fa e che adesso fai finta di aver dimenticato. Attraverso le mie scalate, io ti mostro come insieme possiamo tornare bambini. Salviamo la principessa dai draghi, insieme, uniti. Aiutami, aiutami, mi aiuti. E quando ho trovato anche gli sponsor economici, allora e solo allora inizia il vero sacrificio. Perché nessuna vittoria, nessun sacrificio, nessuna vittoria, nessun sacrificio, nessuna vittoria. Inizia la preparazione atletica, devo arrivare pronto nel corpo e nella mente, sapendo che se cederò, se indietreggerò, se mollerò, se rimanderò, se uff, oggi non faccio, faccio domani. Non arriverò pronto, non arriverò in vetta e forse morirò. Sì, perché dove vado io la gente muore. E allora via. Due allenamenti al giorno. Lunedì mattina, corsa, 10 km, lunedì pomeriggio, pesi e forza in palestra. Martedì mattina, pesi e forza in palestra. Martedì pomeriggio, box. Mercoledì mattina, 10 km di corsa. Mercoledì pomeriggio, pesi e forza in palestra. Giovedì mattina, pesi e forza in palestra. Giovedì pomeriggio, kickboxing. Venerdì mattina, pesi e forza in palestra. il sabato o la domenica un'uscita in montagna di almeno 10 ore con uno zaino da 10 kg cercando di riprodurre quello che andrò a incontrare quando sarò 8.000. Ma per allenarsi e trovare quelle condizioni bisogna allenarsi d'inverno e l'unico modo per non sprofondare è salire le piste da sci al contrario, in salita, con i ramponi, gli scarponi e gli sci attaccati allo zaino. Ma ovviamente c'è una legge che impedisce di risalire le piste da sci intanto che le persone stanno sciando. Quindi io devo arrivare in vetta prima che aprano gli impianti. E come si fa? Come si fa? Sveglia alle 3 un quarto del mattino cercando di non svegliare nessuno. Faccio colazione in silenzio, la roba l'ho già preparata la sera prima. Mi lavo i denti, prendo lo zaino ed esco. freddo, buio, nebbia. Due ore per arrivare in montagna, due ore in cui guido da solo con i fari che illuminano il buio, pensieri, paure, angosce. Due ore di persone e di ricordi che si perdono nel tempo. Due ore di solitudine perché nessuno, nessuno si alza alle 3 un quarto del mattino per sognare insieme a te. Poi arrivo, mi preparo e inizio la salita di allenamento. A ogni passo, a ogni respiro. Io mi immagino già là, sulla montagna che dovrò scalare. Immagino i movimenti, immagino i respiri, immagino il paesaggio. Mi immagino a pochi metri dalla vetta, ma non mi immagino mai in vetta, mai. Perché io la montagna la rispetto e non do per scontato che arriverò in cima. È lei che si concede, è lei che mi dà il permesso. Io non conquisto niente in montagna, nessuno conquista niente in montagna. E quando finisce la preparazione atletica, finalmente parto per la spedizione sulla montagna che ho sempre sognato di salire. e tutto peggiora. Tutto. La fame, il freddo, la fatica, la solitudine, la paura. Tutto. Perché non torni a casa, al caldo, circondato dalle persone che ti vogliono bene, ma sei lassù, sparato chissà dove, in una tendina umida di freddo e di ghiaccio. Da solo, con i tuoi pensieri, le tue paure, le tue angosce. Sì, ma allora, perché? Perché lo fai? Perché? Perché la fame, la fatica, il freddo, la sofferenza? Perché tutta questa sofferenza? Perché? Per cinque minuti. Per cinque minuti. Cinque, piccoli, insignificanti minuti. Per quei cinque minuti. I cinque minuti in cui sono in vetta e mi guardo intorno. E sono nel posto più vicino al cielo che io conosca. Sono nel posto più vicino al paradiso che io conosca. Cinque minuti. Cinque minuti in cui non c'è nessuno che ti applaude, non c'è nessuno che ti dà una medaglia, non c'è nessuna curva da stadio che ti acclama. Ma io sono lì. Sono lì. Cinque minuti. Il respiro si calma, il cuore rallenta. Gli occhi si riempiono di bellezza, di lacrime, di gioia, di quella gioia pura, cristallina che soltanto i bambini possono provare. Quei cinque minuti sono miei. Sono soltanto miei. E nessuno può portarmeli via. Quando il mio passaggio in questo mondo volgerà al termine, io potrò essere ricco, povero, circondato dall'affetto dei miei cari, oppure solo. Ma io sarò per sempre l'uomo che ha camminato nel cielo. L'uomo che ha scalato l'Everest. Il bambino che ha realizzato il suo sogno di arrivare sulla cima più alta del mondo. Per cinque minuti. Anche solo per quei cinque minuti. Io sono stato il cavaliere che ha salvato la principessa dei draghi. E lo sarò per sempre. Per cinque minuti. Anche solo per quei cinque minuti.