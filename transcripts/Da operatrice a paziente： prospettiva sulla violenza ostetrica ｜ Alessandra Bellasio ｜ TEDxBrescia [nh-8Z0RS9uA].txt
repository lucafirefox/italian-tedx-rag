 Vi racconto una storia. Una storia che non è soltanto la mia, ma è quella di tante altre donne e madri, di cui stasera voglio far sentire la voce. Sono un'ostetrica, accompagno le donne e le coppie in momenti di vita unici, ma anche dolorosi. E spesso non soltanto dal punto di vista fisico. Sono anche una divulgatrice sanitaria. Mi occupo di informare e sensibilizzare su tematiche che riguardano la maternità e tutto ciò che gli sta intorno. Questa sono io, o meglio, così è come mi sentivo 14 anni fa. Volevo con tutta me stessa diventare mamma e, d'altra parte, come avrebbe potuto essere diverso. Amo la gravidanza, la fertilità, il femminile, in ogni sua declinazione. Però qualcosa non funzionava in me. Quella tanto desiderata condizione di maternità sembrava qualcosa che non mi potesse appartenere direttamente. E i miei test di gravidanza si coloravano sempre a metà. A volte li aprivo, li smontavo, li mettevo in controluce per cercare quella seconda linea che in realtà appariva sempre e soltanto nella mia immaginazione. E io mi sentivo come quei test, difettosa, incompleta. E intanto passava il tempo, i mesi iniziavano a diventare anni e iniziava a farsi sempre più strada quello ormai lecito sospetto chiamato infertilità di coppia. L'infertilità, a differenza della legittima scelta di non avere un figlio, ha a che fare con un desiderio profondo e inespresso che può logorare e mettere in discussione anche la coppia più consolidata. E io quell'infertilità l'avevo già conosciuta, stando però dall'altra parte. Delle tante coppie che avevo incontrato in ospedale che si sottoponevano a tecniche di procreazione medico assistita, una donna in particolare mi aveva colpito. Era stata ricoverata presso il reparto di maternità dove lavoravo una notte. Dovete sapere che il reparto di maternità è l'isola felice degli ospedali. È quel luogo dove il tempo corre veloce per gli operatori ma sembra sospeso per le pazienti che lo occupano. I giorni, le notti, sono un tutt'uno a causa delle luci artificiali e dei nuovi ritmi di cura determinati dai piccoli neonatini a cui le neomamme ancora si stanno abituando. È un luogo in cui le mille emozioni della maternità si spengono sulle tonalità del grigio per noi operatori. Questa donna era stata ricoverata a causa di alcune complicazioni dovute a una procedura di prelievo di ovuli a cui si era sottoposta e che purtroppo era fallita. E per l'ennesima volta il suo ventre era vuoto. Vuoto in un reparto pieno di neonati che con il loro pianto acuivano il suo dolore. E io quel suono, quel pianto, non l'avevo nemmeno sentito. Per me era un normale sottofondo del mio luogo di lavoro. Ormai non ci facevo più nemmeno caso. Per lei invece doveva essere un suono assordante, angosciante. E nel farmelo notare, l'angoscia era cresciuta anche dentro di me. Mi era bastato sedermi sul bordo del suo letto e mettermi in ascolto per sentirmi pervadere dalle sue emozioni da quelle sensazioni di inadeguatezza e ingiustizia che provava per non riuscire a diventare madre. E io non lo sapevo che di lì a poco avrei percorso lo stesso cammino. Ma quella fu la prima volta che le emozioni di una paziente mi pervasero così intensamente. E poi venne il mio turno. Come per un presagio, nel giro di qualche tempo, mi trovai dall'altra parte. Questa volta non seduta sul bordo di un letto ad ascoltare, ma sdraiata in quel letto, senza nessuno a cui raccontare. Questa sono io, mentre durante un corso di preparazione al parto provavo per l'ennesima volta a rispondere alla domanda di qualcuno che mi chiedeva se avessi o meno dei figli. Ma come? Ma con il lavoro che fai, tutti i bambini che vedi, non ti viene voglia di averne uno tutto tuo? Pensa come saresti brava. E io, che l'avrei voluto gridare al mondo il mio desiderio di avere un figlio, di provare la pienezza della gravidanza e di diventare a mia volta madre, non facevo altro che annuire, sorridere e cambiare discorso. L'unica volta che dovetti parlarne a qualcuno al di fuori della mia famiglia fu a un responsabile del luogo in cui lavoravo allora. avevo bisogno di alcune ore di permesso per sottopormi ad alcuni esami specialistici. Ricordo che commentò dicendo non dovresti averlo studiato all'università come si fanno i bambini? Sì, perché l'infertilità ancora oggi è un tema tabù. Le persone che non la conoscono restano perplessi e incapaci di capire come mai il tuo utero, la tua pancia, non si riempie automaticamente come è successo a loro o come succede a tutti gli altri. E tu ti senti sbagliata. Come se fosse colpa tua. Il nostro percorso è durato sette anni. Non è stato un percorso facile. Quando si entra nel mondo, nei meccanismi ospedalieri, si vivono delle prove molto difficili e anche le coppie spesso dimenticano di esserlo, una coppia. E questo accade perché spesso i primi a non ricordarlo sono gli altri. O forse dovrei dire siamo noi, noi sanitari. Signora, tranquilla, se non riesce suo marito a metterla incinta, ci pensiamo noi. Numeri, corpi, spermiogrammi, esami ormonali, valutazioni, commenti che tolgono ogni velo a processi che in natura vengono indisturbati. E poi routine, procedure, mancanza di tempo, mancanza di personale, spengono ogni bagliore di empatia. E le pazienti smettono di avere un nome. Le pazienti diventano numeri. O peggio, a volte diventano la loro diagnosi. Dottore, la paziente è in sala operatoria. Arriva? Certo, finisco l'aborto e sono da voi. Quanta poca attenzione alle parole. Quanta poca attenzione ai sentimenti delle persone. Probabilmente al dolore ci si abitua. Soprattutto quando è quello degli altri. Sono grata oggi alla medicina. Sono grata ai medici. Sì, anche a quelli che parlavano tra di loro come se io non fossi lì ad ascoltarli. D'altra parte ci hanno dato nostro figlio. D'altra parte ci hanno dato Aaron. E oggi spesso lo racconto anche a lui, che non voleva arrivare e siamo dovuti andarcelo a prendere. Avrei voluto soltanto più umanità. Avrei voluto soltanto più empatia. Ma d'altra parte la medicina è nata senza empatia. È nata dallo studio degli uomini sul corpo degli uomini. Le donne sono state ignorate per tantissimo tempo. E come potremmo chiedere empatia a una disciplina che ha impiegato secoli ad interessarsi all'altro 50% della popolazione? Oggi a pagare le spese sono tutte quelle donne che soffrono di malattie tipicamente femminili e di dolore cronico per le quali ancora non c'è una cura, ma nemmeno spesso una diagnosi. Se solo la medicina fosse stata più inclusiva fin dall'inizio, oggi avremmo una più piena comprensione e una più piena considerazione di queste problematiche. Per non parlare della considerazione per il dolore principe. Il dolore con la D maiuscola. Quello che fin da bambina ti descrivono come quel dolore certo, ineluttabile, che prima o poi nella tua vita dovrai provare e quando succederà, ti troverai a ridimensionare tutti gli altri dolori provati fino a quel momento. Avete capito di cosa sto parlando? Il dolore del parto. Ricordo quando da ragazzina trovai sul comodino della camera da letto di mia madre un libro. Si intitolava Il parto in dolore. Mi sembrava pura avanguardia. Parlava di epidurale. Quindi, partorire senza dolore si può? Questa domanda mi rimase nella testa per tantissimi anni, fino a che non iniziai l'università. Anzi, fino a che non iniziai con il tirocinio a frequentare le sale parto. E lì allora la risposta mi fu chiara. Quel titolo, Il parto in dolore, andava benissimo come titolo ad effetto per un libro, ma era molto lontano da quello che era la realtà ospedaliera. È il concetto di dolore, ancora prima del dolore stesso, ad essere così radicalmente culturalmente intrinseco e legato al parto, da essere difficile da slegare e impossibile da eliminare completamente. Sarà per questo che nella maggior parte degli ospedali ancora l'epidurale non viene offerta come diritto 24 ore su 24, 7 giorni su 7. Alcuni ospedali non l'offrono nemmeno. E poi, spesso è mal vista. Partorire senza dolore? Ma che madre saresti? E io quel dolore me lo ricordo. Quel dolore di cui spesso parlavo ai corsi di preparazione al parto, prima di provarlo sulla mia pelle. Lo raccontavo come il dolore buono. Quella moto ondoso di contrazioni che portano il corpo della donna a lasciare uscire il corpo del suo bambino. In realtà, mentre lo provavo, quel dolore mi sembrava tutto anziché buono. L'ho provato per poco, perché il mio travaglio si è interrotto bruscamente con un taglio cesario d'urgenza, di cui però ho un bellissimo ricordo. Le ore successive le ho passate in una barella, letteralmente appoggiata in un corridoio pieno di puerpre, abbandonata a me stessa con un campanello in mano da suonare in caso di bisogno. Era una notte di nascite, di parti, tante, troppe, probabilmente per il numero di letti, il numero di stanze e probabilmente anche per il numero di operatori, visto che sono stata lasciata per ore senza essere controllata, con il mio bambino posto di fianco e con il camicino ancora sporco di sangue addosso. Lo dico col sorriso perché, nonostante fossi stata immobile per ore in quella barella, avrei potuto sentirmi abbandonata, ma non è successo. Da ostetrica ho potuto controllare e monitorare da sola la situazione e soprattutto vivere quelle prime ore senza la tipica incertezza della mia mamma. Ancora oggi però mi chiedo che tipo di esperienza di solitudine avrebbe vissuto un'altra donna al mio posto. Oggi sono tante le donne che raccontano di aver vissuto e ricevuto un'assistenza inadeguata durante il loro parto oppure di aver subito dei trattamenti irrispettosi, inappropriati o addirittura non consensuali che rientrano nella terribile definizione della violenza ostetrica. Nel 2022 ho voluto capire, ho voluto, desideravo comprendere i numeri di questo fenomeno e così ho proposto un questionario, un sondaggio che è stato compilato da quasi 12.000 donne e quasi 1.000 operatori. Ed è emerso che più di una donna su due racconta di aver subito episodi di violenza ostetrica. Analizzando i dati è stato chiaro fin da subito che entrambi, pazienti da una parte e operatori dall'altra, fossero vittime in realtà di uno stesso fenomeno. Le prime, le pazienti, provate da trattamenti spesso irrispettosi e gli operatori dall'altra schiacciati da turni inadeguati e massacranti e da condizioni di lavoro inadeguate che li hanno portati nel tempo a vedere la loro passione spegnersi lentamente. Quella stessa passione che li aveva spinti a scegliere una professione di cura anni prima. Moltissimi operatori hanno raccontato di aver presenziato a situazioni e trattamenti irrispettosi messi in atto da altri colleghi durante i quali non hanno saputo far altro che mediare e cercare di sostenere la paziente sentendosi però impotenti di fronte a quello che stava succedendo. Molti operatori giovani, armati di buona volontà e passione hanno confessato di temerle vedere questa passione spegnersi così come è successo ad altri colleghi. E quindi è così che l'abitudine e la stanchezza portano a desensibilizzarsi e a svolgere il proprio lavoro con distacco sovrastati dal proprio sentire e risiccechi nel vedere e sordi nel sentire il bisogno degli altri. Con la gradualità ci si abitua a tutto. Anch'io come ostetrica mi stavo desensibilizzando. Ho ritrovato lucidità solo passando dall'altra parte solo vedendo la realtà con gli occhi del paziente. È stato allora che la prospettiva dalla quale guardavo la mia professione è stata stravolta. Prima era in bianco e nero poi è diventata a colori prima era bidimensionale ora mi avvolge ne sono immersa le sensazioni, le emozioni delle donne, delle madri oggi mi fermiano il loro dolore è diventato il mio perché risuona con quello che ho provato dentro di me. è questa la forza che mi ha spinto e che mi spinge ogni giorno che mi ha portato nel 2021 ad iniziare la mia divulgazione sui social da una parte alle madri e dall'altra ai sanitari per cercare di mantenere un ponte tra di noi per ricordare ad entrambi che sebbene ci sembri di recitare i ruoli diversi in realtà siamo tutti dalla stessa parte serve restare umani serve umanità, empatia e serve poter sentire ma farlo richiede di sapersi fermare e ricentrare richiede consapevolezza e autocontrollo è solo così che potremo ancora sederci sul letto di un paziente e metterci in ascolto mettendo a tacere quello che abbiamo dentro per rivolgerci a quello che ci vuole comunicare ricordandoci sempre che in quel letto dall'altra parte un giorno potremmo esserci noi grazie grazie a tutti