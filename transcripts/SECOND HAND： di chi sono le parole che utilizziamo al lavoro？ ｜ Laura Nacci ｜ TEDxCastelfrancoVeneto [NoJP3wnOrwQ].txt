 Scusa, mi daresti quel report, per favore? Con quei tacchi ti darei di tutto. Avrei bisogno di apportare delle modifiche al comunicato stampa. Puoi chiedere gentilmente se ci mandano il file da correggere? No, no, no. Con quelle della comunicazione ci parli tu. Perché si sa, voi donne parlate la stessa lingua. Adesso che sono tornata dalla maternità, volevo riprendere in mano quel discorso che avevamo fatto sulle prospettive di crescita professionale. Scusa? No, scusa, fammi capire. Adesso che sei mamma, pensi alla carriera? E poi tua figlia? Dove la lasci se ci sarà da fare tardi la sera o andare in trasferta? Ecco, queste sono solo alcune delle tante, troppe frasi che noi donne ci sentiamo dire durante la nostra carriera. Frasi che ci fanno sentire in imbarazzo, a disagio, infastidite. Spesso sono parole second-hand, di seconda mano, ovvero portatrici non sane, di stereotipi, di pensieri discriminanti, offensivi a volte. Parole e frasi che tutti e tutte spesso pensiamo e spesso pronunciamo anche perché si è sempre detto così. In fondo era solo una battuta. quelle di prima sono frasi che ho vissuto io in prima persona, ma sono pronta a scommettere di non essere l'unica. Facciamo una prova. Alzi la mano chi si è sentita dire almeno una volta nella vita una frase come questa. Ho sentito dire di colleghe, quindi mi rivolgo anche a voi uomini. Almeno una volta nella vita una frase come questa è al lavoro. Alziamo le mani. E si immaginavo di non essere l'unica, no. Infatti, in un recente report di Fondazione Libellula ci sono dei dati e dei numeri che sono ricorrenti e che mi sono rimasti impressi. E allora volevo condividerli con voi. Sette donne su dieci. Sette donne su dieci ricevono complimenti o allusioni al proprio corpo sul posto di lavoro. Sette donne su dieci sono oggetto di battute sessiste o volgari. Sette donne su dieci vedono rallentata la propria crescita professionale a causa della maternità o di altri ruoli di cura. Nella maggior parte dei casi noi donne in queste situazioni non reagiamo efficacemente. Anzi, pensate che addirittura una donna su due arriva a modificare il proprio abbigliamento per non attirare attenzione sul proprio corpo. No, non reagiamo. Non reagiamo per paura di essere malinterpretate, per paura di perdere il posto di lavoro, per paura di essere additate come quelle rompiscatole. Che poi, se ci pensate, a noi donne non è neanche concesso di essere nervose o infastidite. perché se solo volessimo rispondere a tono a quelle frasi là, verremmo subito additate come quelle che hanno le loro cose, sono in quei giorni, sono indisposte. Mai una volta che si citi il termine mestruazioni. Ci avete fatto caso? No, perché l'eufemismo, ovvero la figura retorica utilizzata in queste frasi, e che serve proprio per celare, per censurare qualcosa di offensivo, che offende il senso del pudore. Ecco, l'eufemismo, dicevo, censurando, in realtà mette proprio l'accento su quello che censura, ovvero, in questo caso, le mestruazioni, ovvero qualcosa che per noi donne è intimo. E se pensiamo che questo accade nel luogo di lavoro, beh, ci fa sentire ancora più a disagio. Tornando alle frasi, le frasi che sentiamo dire al lavoro, volevo condividerne con voi, anzi, volevo proprio leggere con voi, altre tre frasi che mi sono state riferite spesso, cioè ho sentito spesso durante i workshop che tengo. Comportati in modo più femminile, se no fai scappare i clienti. Sei brava e anche bella, cosa che non guasta. Ti abbiamo nominato a capo servizio solo perché sei donna. Oggi va di moda. Vediamo quale di queste tre vi ha colpito di più. Alzi la mano, chi è per la uno? Alzi la mano, chi è per la due? Chi è per la tre? La tre, devo dire che ha avuto un bel esito, però devo dire che un po' tutte e tre vi hanno colpito e forse infastidito. perché queste, come tante altre frasi, mettono in discussione la professionalità, le competenze di una persona e ne minano l'autostima. Un po' come è capitato anche a me all'inizio della mia carriera. Ero un giorno, me lo ricordo benissimo, nel corridoio dell'Ateneo in cui insegnavo, praticamente per la prima volta. ero giovane, ero alle mie prime esperienze professionali e non conoscevo il contesto appunto in cui stavo per andare a lavorare. E in quei corridoi sentì dei colleghi e colleghe che parlottavano. Allora mi avvicinai e capì che si stavano riferendo a me. Mi chiamavano con un ghigno condiviso, la maestrina, e poi imitavano il mio modo di parlare. Ecco, allora ero molto timida e piena di insicurezze che mi portavo dietro da sempre. Pensate che alle media, la mia insegnante di italiano disse ai miei genitori che io non avrei mai potuto fare il liceo classico, come volevo e come avrei fatto, proprio perché secondo lei ero talmente timida e imbranata che non sarei stata neanche in grado di rispondere alle interrogazioni, tantomeno di parlare in pubblico. Ve lo dite voi dove sono oggi. Ecco, ritorniamo a quell'etichetta maestrina. Quell'etichetta lì, io me la sono portata dietro per tantissimo tempo. Perché? Perché ogni volta che poi andavo in aula a insegnare, faceva gioco alle mie vocine interiori. Quelle che poi mi dicevano Laura, mantieni un profilo più basso. Laura, fatti notare di meno. Parla di meno. Redi di meno. Meno. Sì, meno. Ecco, torniamo a questa maestrina e in particolar modo a quell'ina finale. Avete mai fatto caso a quanti alterati di nomi e aggettivi, soprattutto i diminutivi, usiamo nei confronti delle donne al lavoro? E non solo. Se non sei una maestrina, beh, sei Miss Perfettina, sei la signorina Rottermeier, sei la Santarella, la Sorina, la Saputella. E gli uomini? No, dico, a un uomo in un ufficio, in un'azienda. Avete mai sentito dire sei proprio mister Perfettino? Sei un maestrino? Qualcuno ha mai inventato un signorino Rottermeier? No. No, perché i diminutivi non sono solo fenomeni grammaticali. I diminutivi sono uno strumento di potere enorme che più o meno consapevolmente tutti e tutte usiamo per sminuire una persona o un gruppo di persone. Addirittura, se fate caso, anche lo stesso tipo di alterazione, lo stesso tipo di suffisso, se declinato al femminile, assume una sfumatura di significato differente, per lo più dispregiativa. Facciamo un esempio. Prendiamo proprio i due termini, uomo e donna, e aggiungiamo lo stesso suffisso, etto, etta. Beh, uomo, veniamo ad avere ometto, che nell'opinione comune e nella maggior parte dei dizionari è il bambino giudizioso, assennato, con atteggiamenti da adulto. Ti sei fatto proprio un bello ometto. Prendiamo donna, donna mediocre, meschina, donna di umile condizione sociale. è solo una donnetta. E allora, sì, le parole sono importanti. Le parole hanno un grande potere. Le parole possono costruire o distruggere relazioni, possono costruire o distruggere la reputazione di una persona, anche online. Possono costruire o distruggere carriere. Ecco, perché è importante usarle in modo consapevole. e voi vi starete chiedendo come si fa. Allora, volevo salutarvi con un semplice workout di consapevolezza linguistica, perché vorremmo mica allenare solo il corpo. Vi basterà avere un quaderno e una penna e poi con la frequenza che preferite, che so, tutte le sere, una volta a settimana, prendetevi l'impegno di scrivere su questo quaderno le parole, le frasi che sentite dire o che leggete, che so, in qualche chat di gruppo o sui giornali, che vi infastidiscono. Scrivete in che contesto o chi le ha pronunciate e perché vi hanno urtato così tanto. A forza di riconoscerli, gli stereotipi e i doppi standard linguistici, vi verrà sempre più naturale fermarvi prima di dirli. E forse vi verrà sempre più naturale anche parlare con altre persone che magari diventeranno preziose alleate all'interno dell'azienda in cui lavorate. Buon allenamento.