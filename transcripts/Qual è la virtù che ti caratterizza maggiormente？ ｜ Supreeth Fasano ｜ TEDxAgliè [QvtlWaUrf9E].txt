 Leonardo Silva Revisore A 15 mesi ho ricevuto il più grande dono che la vita potesse farmi. Sono stato adottato. Sono stato adottato da una famiglia meravigliosa. La migliore famiglia che potesse adottarmi, davvero. E ve lo dico con il cuore. I miei genitori sono, sono stati e sono tuttora più di quanto io potessi sperare, immaginare e desiderare per me stesso. È ovvio che questa è una valutazione del tutto personale, però ho delle prove di questa mia felicità. Questo sono io, sono io già in Italia, ero felice e lo sapevo. Ora però, per farvi comprendere ancora meglio il significato di quello che andrò a spiegarvi oggi, andiamo a fare un viaggio insieme e vi racconterò com'è stato il mio viaggio. I miei genitori hanno avuto il privilegio e hanno tuttora il privilegio di essersi occupati di tutti, indistintamente. persone, animali, natura. La loro prima virtù è infatti l'umanità. Oggi io vi parlerò di tre virtù. La prima è l'umanità. Immagino, conosciate tutti i puffi, giusto? Chi è questo personaggio? Madre natura. Questo personaggio è madre natura. Madre natura nei puffi aveva proprio il ruolo di occuparsi degli animali, della natura, delle piante. Lei, quella che vedete, è la mia madre natura. La mia mamma si è sempre occupata di tutto, come il mio papà. La seconda virtù è l'amore. Io ho ricevuto da sempre un amore puro, sincero, incondizionato. Bisogna amare per il piacere di farlo, mai per avere qualcosa di ritorno. E lei è sempre la mia madre natura. Un'altra virtù che ho avuto, con grande soddisfazione, è il dialogo. Un dialogo sincero, un dialogo aperto, libero e privo di giudizio. Imparare fin da piccoli a relazionarsi con gli altri, a relazionarsi con il mondo, ci permetterà di essere degli adulti pronti e capaci a gestire le incomprensioni, i conflitti. Perché è importante conoscere le proprie virtù? Perché le proprie virtù ci permettono di relazionarci con il mondo e capire chi siamo veramente. Tra le virtù che io ho scelto oggi, come potete vedere, ci sono l'onestà, la gentilezza, il coraggio, l'umiltà e la gratitudine. Queste sono le virtù che quasi tutti noi conosciamo, sono tra le più famose. Ma in realtà la lista delle virtù sono molte di più. I miei genitori, durante il percorso di crescita, mi hanno motivato e stimolato costantemente ad arricchire quella che era la mia parte virtuosa, la parte mia emozionale. All'inizio ovviamente con dei piccoli gesti di gentilezza nei confronti del mondo. Poi crescendo io mi sono appassionato a questo tema. E infatti il tema delle virtù umane è un tema che io porto nel cuore fin da bambino. Questo argomento mi ha spinto personalmente a voler fare qualcosa, a voler diffondere questo tema con gli altri. Però ovviamente mi chiedevo come, come fosse possibile farlo. Anche perché io credo tantissimo nel tema della condivisione. La condivisione è un qualcosa di prezioso. Condividere significa dare agli altri quello che uno ha. E quindi ho pensato ad un progetto. Ho pensato ad un progetto che si chiama Tell Me More. Questo progetto, come vedete, prevede uno spazio. Noi insieme a delle preziose collaboratrici e dei preziosi collaboratori abbiamo costruito questo spazio espositivo, questo spazio dove noi facciamo delle video interviste. Queste video interviste le facciamo a delle persone specialmente umane e umanamente speciali. Abbiamo scelto così, bianco, etereo, pulito, con l'obiettivo di permettere ad ognuno di loro di sentirsi liberi, di sentirsi sereni, di poter esprimere loro stessi. Si chiama Tell Me More perché dimmi di più, raccontami di più, fai sì che io possa ispirarmi a te. Ma alla fine cos'è una virtù? La virtù è un modo di essere, è un modo di comportarsi nel bene verso se stessi e verso gli altri. Questa è la domanda che io pongo alle persone che intervisto. Qual è la virtù che maggiormente ti caratterizza? Ci state pensando? Qual è la virtù che maggiormente ti caratterizza? Io lo so benissimo che ognuno di noi ne ha tante di virtù, ma qual è quella virtù che parla veramente di te? Quella che racconta chi sei? Quando pongo questa domanda io so benissimo che le persone mi chiedono un po' di tempo per rifletterci. Lo so. Questo richiede un esercizio che è importante, che è un esercizio di consapevolezza. Purtroppo a scuola non abbiamo ancora quello che io definisco il corso di introspezione. Un giorno arriverà e secondo me sarà utilissimo, sarà preziosissimo. Perché ci permetterà di andare a scavare dentro, a capire chi siamo veramente. Conoscere le nostre virtù ci permette anche di diventare delle persone migliori con gli altri, di saperci relazionare al meglio. Però prima di arrivare a questa domanda è necessario fare dei piccoli passaggi intermedi. Può essere necessario farci delle domande minori, che io metto tra virgolette perché non sono meno importanti, ma delle domande che ci permettono di arrivare a questa risposta. Per esempio, qual è quella virtù che sento veramente mia? Qual è quella virtù che io già applico? Quali sono le azioni pratiche e concrete che già metto in atto nella mia quotidianità? Lo so benissimo che tutti noi abbiamo una componente emotiva molto forte. Quando siamo felici, magari siamo portati a festeggiare, siamo portati a stare con più piacere insieme alle persone. Se invece, per esempio, siamo tristi, è più difficile aver voglia di uscire. Se abbiamo delle preoccupazioni, se abbiamo delle angosce. Questo conferma del fatto che la nostra componente emotiva fa parte di noi e pesa. Pesa in maniera veramente importante. Per esempio, un'altra cosa è che penso che ognuno di voi abbia vissuto quella situazione in cui, quando si trova insieme ad altre persone, e queste persone la mettono a proprio agio, è ovvio che è più facile parlare, è più facile colloquiare con gli altri. Se invece l'altra persona e l'ambiente che ci circonda ci mette a disagio e non risuona alla nostra stessa sinfonia, è probabile che noi andiamo in introversione. Ho scelto tre persone virtuose, perché io sono un amante delle biografie, tre persone virtuose che lo sono state nella loro vita. Louis Braille, lo conosciamo tutti, 1800, un uomo del 1800, non nasce cieco. A tre anni si ferisce con un oggetto che il papà utilizzava per lavorare il cuoio. Si ferisce all'occhio sinistro. Per l'esattezza parliamo del 1812. Potete immaginare che i livelli della medicina in quell'epoca non erano quelli che noi abbiamo oggi. Quindi purtroppo, dopo poco tempo, un'infezione gli fa perdere la vista e lo porta alla cecità totale. Dieci anni, entra alla scuola per ciechi di Parigi e impara a leggere attraverso un sistema di fili di rame messi in una determinata materia che toccandoli gli permetteva la lettura. Purtroppo però è ancora preclusa a lui la scrittura. Ecco perché io ho scelto la perseveranza. Dopo pochi anni, studia e crea il linguaggio Braille, che è formato da sei punti e quello si chiama il linguaggio tattile. Ed ecco che da allora le persone ipovedenti, o c'è che hanno la possibilità di leggere e di scrivere, viene ispirato da un militare, un ufficiale di artiglieria che aveva inventato la scrittura notturna, quella che si utilizzava in ambito militare proprio per scrivere, per comunicare in quelle situazioni in cui, in assenza di luce. Jan Kum, lui è un uomo dei nostri tempi. nasce in un paesino rurale vicino a Kiev, in Ucraina. Famiglia poverissima. A 16 anni, con la mamma e con la nonna, tenta di raggiungere una vita migliore, con la speranza di una vita migliore, si trasferiscono in California. In realtà all'inizio le cose non vanno bene, perché quando arrivano negli Stati Uniti alla mamma viene riscontrato un cancro. e lui, visto che la famiglia comunque viveva grazie alle sovvenzioni e agli aiuti federali, inizia a pulire i pavimenti in un supermercato, fa i lavori più umili. La mamma sognava che lui si laureasse, ma lui non era motivato a studiare in maniera particolare. A 18 anni si appassiona all'informatica, frequenta la San Jose State University, e in quell'università conosce Brian Acton, che inizialmente è un amico, ma in futuro diventerà un collega. Vengono entrambi assunti da Yahoo, un'azienda che conosciamo tutti. Nel 2009 loro lasciano Yahoo per lavorare insieme ad un'applicazione, un'applicazione che a noi ha cambiato un po' la vita. Questa applicazione viene scaricata, è già stata scaricata 5 miliardi di volte. e nel 2014 viene comprata da Facebook per 19,3 miliardi di dollari statunitensi. L'applicazione la conosciamo tutti. Si chiama WhatsApp. Giulia Terzi, e avrete sentito parlare meno di un mese fa. Classe 1995, paralimpica. Da piccola lei è appassionata alla ginastica artistica. Purtroppo però, un problema alla scoliosi, una grave malattia, la obbliga a intraprendere il nuoto. Un nuoto che serve per lenire il dolore. Paure, sofferenza, e innumerevoli interventi, comunque non le impediscono di diventare un'atleta a livello internazionale. Nella più recente Paralimpiade, a Parigi, vince una medaglia d'oro e tre medaglie di bronzo. in un'intervista lei dice, la scoliosi significa resilienza. E lei è arrivata a dire che è stato quasi un dono. E prendiamolo con le pinze ovviamente questa parola, ma perché le ha permesso di acquisire una forza superiore, una determinazione che lei non pensava di avere, una capacità di superare e di gestire la sofferenza che forse ha stupito lei stessa più volte. Su una carrozzina ci sono delle persone, ci sono delle storie, ci sono dei valori. Ma la cosa importante è che io non vorrei che queste persone passassero come eroi, perché loro non vogliono essere chiamati eroi. Queste persone sono persone speciali che si sono impegnate nell'andare oltre i propri presunti limiti. E dico presunti perché a volte siamo noi stessi a porci quei limiti. Siamo noi stessi a metterci delle barriere che in realtà potrebbero non esserci. E allora come possiamo anche noi allenare, acquisire ed incrementare il livello delle nostre virtù? Ispiriamoci. Ispiriamoci a delle persone che siano virtuose e non è necessario andarle a cercare chissà dove, sono vicino a noi. Osserviamole. Osserviamo le persone che abbiamo scelto. Osserviamo come si comportano. Traiamo ispirazione. Osserviamo anche noi stessi. Prendiamo spunto dalle cose che facciamo. annotiamo le azioni che noi riusciamo a fare nei confronti di quella virtù. Vi faccio un esempio. Una virtù alla quale io tengo particolarmente è la gratitudine. Per essere grati, per imparare la gratitudine, un esercizio molto semplice è ogni sera scriversi le piccole e le grandi cose per le quali noi siamo pronti e disposti a ringraziare la vita. Il primo giorno vi sembrerà strano, il secondo pure, ma vi garantisco che da quel momento in poi, dopo un po' di giorni, sarà un esercizio naturale. Sfidiamoci. Andiamo fuori dalla nostra zona di comfort. Non facciamo sempre le stesse cose. Scegliamo di fare delle azioni che per noi sembrano strane inizialmente. E cerchiamo anche di trovarci, di gestire delle situazioni nelle quali non avremmo mai voluto essere. quelle più scomode. La mia madrina mi diceva sempre che le situazioni più scomode sono quelle che insegnano di più, sono quelle che ci forgiano. Valutiamoci. Senza troppa severità. Andiamo ad analizzare come siamo cambiati, come riusciamo ad evolvere. Il percorso non è facile, non è semplice. Non posso dirvi che domani possiamo diventare delle persone più generose, ma domani, anzi oggi, possiamo incominciare a lavorare per diventare delle persone più generose. E poi, celebriamoci. Celebriamo ogni piccolo risultato. Anche quelli infinitesimali, anche quelli che a voi sembrano delle sciocchezze. In realtà, la celebrazione fa parte della nostra vita ed è importante farla perché ci aiuta ad andare avanti. Le virtù sono una parte fondamentale della nostra vita. È importante conoscerci perché è un percorso introspettivo, un percorso che ci permette di diventare delle persone migliori. Tutti noi vogliamo un mondo migliore. Chi ne lo vuole? Tutti noi vogliamo un mondo migliore, tutti noi vorremmo un mondo un po' come noi lo desideriamo. Però, una cosa che io mi sento sempre di dire è non diamo la colpa alla società, alle istituzioni. Siamo noi che componiamo quella società e quelle istituzioni. è importante fare questo percorso perché ci permette di scoprire veramente chi siamo e capire come poter fare questo percorso evolutivo. Io penso sempre ad una cosa che non so cosa c'è stato prima della mia nascita e non so cosa ci sarà dopo la mia dipartita, ma so esattamente cosa intenzionalmente e consapevolmente posso fare in questo passaggio terreno, in questa vita, quella che sto vivendo ora. E quindi ecco perché è importante impegnarsi consapevolmente per far sì che le cose evolvano. Ognuno di noi poi avrà il proprio percorso, ognuno di noi farà la propria strada, ma è possibile avere un miglioramento. È possibile incrementare queste virtù di cui abbiamo parlato poco fa. Io sono stato fortunato. Come vi dicevo prima, mi sento un figlio privilegiato. I miei genitori hanno acceso una scintilla in me. Io ho avuto un esempio che fin da bambino mi ha permesso di osservarmi, di scavare dentro e di capire quanto fosse importante essere, si può dire, una brava persona. Ma non è necessario che ci siano dei genitori dietro, perché poi alla fine, ad un certo punto, da una certa età in poi, le cose non si fanno più per la mamma, per il papà, per i nonni o per gli amici. Bisogna farle per se stessi. Io l'ho fatto per me, in primis, per me stesso. Perché ad un certo punto i miei genitori mi hanno passato un testimone e a quel punto ho toccato me. Non potevo più affidarmi troppo loro. Immagino che ci sia una domanda che a qualcuno di voi sia venuta in mente e provo a rispondere. Ma qual è la virtù che caratterizza su Pritt, il sottoscritto? Beh, io non ho problemi a... Non ho nessun dubbio, vi rispondo proprio di getto. L'entusiasmo. L'entusiasmo è quello che ha veramente guidato la mia esistenza, guidato la mia vita. Io sono entusiasta fin da quando mi sveglio la mattina. Sono entusiasta per le persone che ho accanto, perché sono grato per le persone che ho accanto a me oggi. Sono entusiasta per il lavoro che faccio, perché è un lavoro di cui sono profondamente innamorato. E sono entusiasta per i tantissimi doni che la vita mi sta offrendo, giorno dopo giorno. Uno di questi doni, devo dirvi, è quello che io sto vivendo adesso. Qui. Io ho sognato questo bollino rosso da sempre, conosco il TED da vent'anni, e quando è arrivata la chiamata, come la definisco io, grazie a Ambra, quando è arrivata la chiamata mi è sembrato un sogno. Quindi impegniamoci, ognuno di noi, a far sì che i nostri sogni si possano realizzare. Grazie a tutti.. Grazie. Applausi. Grazie.