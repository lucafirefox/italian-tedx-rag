 Riturkova Revisore Revisore a cura di QTSS Revisore a cura di QTSS Uff, fa caldo! Vi siete mai chiesti cosa ci rende umani? O meglio, cosa ci rende civili? Dai, lo so, vi vedo la mattina, sguardo perso, tazzina di caffè fumante e questa domanda in testa ma cos'è che mi renderà civile? Non so, è una domanda proprio casuale. No, a parte gli scherzi, però, quanti e quante di voi si sono tenuti aggiornati, magari ultimamente, con quello che sta succedendo nel mondo o guardano il telegiornale, leggono i giornali, insomma? Immagino che quindi converrete che sono due domande che ultimamente ci si fa un po' più spesso dal normale. E fin da quando siamo piccoli ci viene raccontato che alle origini della civiltà, e se ci sono tra di voi degli insegnanti di storia, mi scuseranno per la semplificazione, ma ci sono le grandi invenzioni, come il fuoco, la ruota e la scrittura, i monumenti maestosi che la nostra specie ha eretto nei millenni, le geste eroiche e le conquiste. È vero, sono stati tutti degli aspetti del nostro cammino verso quello che oggi definiamo civiltà. Eppure vorrei con voi raccontarvi una storia, chiedervi di fare un piccolo sforzo di immaginazione, per un attimo. Immaginate di essere catapultati e catapultate indietro nel tempo di 15.000 anni, allo scadere di quell'era geologica che gli studiosi chiamano Paleolitico. Un periodo in cui i nostri antenati vivono ancora per lo più come cacciatori raccoglitori, dove la lotta per la sopravvivenza era il pane quotidiano. Vi ricordate, no, più o meno, come eravamo fatti a quei tempi? Ho provato a chiederlo all'intelligenza artificiale e questa è stata la risposta. Un po' un Brad Pitt e un Angelina Jolie del Paleolitico, però ci aiuteranno a scendere un po' in questo gioco di immaginazione. Bene, è inutile dirlo a quei tempi, la lotta per la sopravvivenza, come dicevo, era il pane quotidiano, la salute fisica era centrale, non c'era spazio per errori. Immaginate per un attimo di uscire per una battuta di caccia con il nostro amico qui Falco Foltachioma e tutti presi dalla rincorsa verso la vostra preda di inciampare e di cadere rovinosamente a terra. Cadere talmente male, mi spiace, ma è un gioco un po' con una fine tragica, cadere talmente male da rompervi una gamba. A quei tempi non c'erano i pronto soccorsi, insomma, se si finiva male così, con una gamba rotta, soprattutto se il vostro amico Falco Foltachioma si fosse completamente dimenticato di voi e se ne fosse andato alla caccia di questa preda, sareste probabilmente morti. Ebbene, probabilmente voi vi starete chiedendo ma perché la prende così larga? Arriva il punto. E il punto è che, proprio 15.000 anni fa, potremmo dire che è nato il cuore della nostra civiltà. Abbiamo iniziato a prenderci cura degli altri. E a testimoniarlo è stato il ritrovamento risalente proprio a quell'epoca di un femmere rotto guarito. E come scrive Bioc, riprendendo un discorso che forse è solo una leggenda dell'antropologa Margaret Mead, il prendersi cura è un elemento fondamentale della vita umana. Può essere considerato una caratteristica specifica della nostra specie. Mentre altri animali si prendono cura dei loro piccoli e dei feriti, nessun'altra specie è in grado di dedicare tanto tempo ed energia alla cura dei membri più fragili, malati e morenti. Ebbene, se io ora quindi vi rifacessi la domanda iniziale, che cos'è che ci rende civili nel senso profondo del termine? E qui se ci sono tra di voi degli operatori sanitari, sono un po' più agevolati, ma pensereste ancora solamente alle grandi invenzioni, ai monumenti maestosi o alle geste eroiche? Questa sera vorrei raccontarvi una storia diversa, una storia fatta di intrecci e prospettive lontane, una storia fatta di ascolto e di cura. Prima di iniziare però immagino che molti si staranno chiedendo chi io sia e per chi abbia deciso di parlare di questo tema. Mi hanno già presentato, ma insomma mi ripresenterò molto brevemente. Sono Riccardo Merler e da poco sono rientrato dalla Repubblica Dominicana, dove lavoravo sul confine a nord-ovest con Haiti come Junior Project Manager. Sono rientrato per continuare la mia carriera professionale nel solco sempre della tutela ambientale e del project management. Ma proprio l'aver lavorato a stretto contatto con le popolazioni di frontiera mi ha spinto a voler condividere con voi questo tema, perché credo che soprattutto in un periodo come questo, con tutto quello che sta succedendo a livello globale, da Haiti alla Palestina, passando per l'Ucraina e le decine di altri paesi in crisi, sia importante ricordarsi cosa ci rende civili. Fin da quando sono piccolo sono sempre stato un po' un curiosone, no? Ho sempre voluto trovare la mia risposta alle domande più complesse. E così, finite le scuole superiori, mi sono iscritto alla laurea triennale in filosofia qui a Trento. Ero curioso in cerca del senso, quello con l'S maiuscola, no? Come dicono i filosofi. Il problema è che, un po' come racconta Tiziano Terzani in un altro giro di giostra, più mi immergevo in questo mondo complesso e più facevo fatica a capire come alla fine, struca struca, come si dice qua da noi, no? Tutta questa astrazione avesse a che fare poi con la vita quotidiana, concreta. E così, l'ultimo anno, durante il mio periodo Erasmus a Valencia, sono entrato a contatto con una branca un po' diversa della filosofia. Filosofia antropologica. E sono innamorato subito. Non si trattava più di parlare di metafisiche astratte, di cose eccessivamente astruse. Si trattava, finalmente, di parlare di nature, culture e prospettive diverse. Voleva dire, finalmente, mettere il naso fuori dalla cultura di casa, la cosiddetta occidentale, e odorare profumi nuovi. Così, inebriato da queste nuove prospettive, mi sono imbarcato per una nuova avventura e sono partito per il Madagascar, per operare come volontario con una ONG sull'isola di Nozibè. Dopo anni passati a cercare il senso della vita sui libri, volevo finalmente spendermi nel concreto, scoprire il mondo e come si sente spesso dire, in questi casi, fare la differenza. Volevo, soprattutto, aiutare chi pensavo avesse più bisogno. Solo che arrivato, ho capito che non avevo molto da offrire, perché ero un giovane imberbe, la barba ce l'avevo, ma nel senso non avevo molta esperienza, ho provato anche, soprattutto, in realtà, grazie alle mie due colleghe, a mettermi in ascolto. Ci ho provato. Non è facile. E la lezione più grande di ascolto ce l'hanno data forse, sicuramente, anzi, i bambini orfani affetti da rachitismo da cui andavamo ad operare. E qui potrei raccontarmi una storia edulcorata di come loro fossero bellissimi e di come noi fossimo bravissimi. E in realtà, sarò molto sincero. Sono andato in crisi, nel senso, avevo già lavorato come educatore, però loro erano veramente dei discoli. Io non ho mai apprezzato i capricci, quindi faccio fatica. Se tra di voi ci sono dei genitori, insomma, penso potrete capirmi. Solo che, anche grazie di nuovo alle mie due colleghe, ho imparato lentamente ad andare oltre al capriccio, a inserire gli episodi nel giusto contesto. E più osservavo e più capivo. I bambini non avevano letteralmente nulla. Si sentivano abbandonati, non vedevano i genitori da mesi e erano in attesa di operazioni alle ossa articolari dolorosissime. Quindi si aggrappavano alla nostra presenza, giustamente. L'unica cosa che gli veniva offerta, per quanto misera. E più osservavo e più capivo, e più capivo e più dentro di me cresceva un dubbio. Ma sono io veramente il benefattore all'interno di questo progetto? Perché infatti di lì a poco sarei tornato a casa con un bagaglio esperienziale ed emotivo stracolmo. Loro invece sarebbero rimasti lì, in attesa di un altro giro di giostra, per dirla con Terzani. E così ho capito che mi ero ingannato, ero stato ingannato. Ingannato dalle mie convinzioni e dalla cultura che mi aveva cresciuto fino a quel momento. Ero io il soggetto di quel progetto di cura. Ero io quello che si stava curando. Stavo curando quella parte di me che aveva bisogno di sentirsi altruista, capace, matura, competente. E così, tornato a casa con questo senso misto di smarrimento e profonda gratitudine, mi sono iscritto alla laurea magistrale in antropologia culturale e etnologia a Torino. E qui sono entrato in contatto con la disciplina che più fra tutte mi ha aiutato a smascherare e smascherarmi. A distruggere idoli, come dirà Benice, l'antropologia. E proprio grazie allo studio delle culture e altre, all'incontro con l'alterità, ho imparato a vedere il mondo sotto una luce diversa. Fino a quel momento, infatti, mi era stato presentato un mondo profondo. Ero sceso in profondità. Ma di un mondo che mi era stato presentato, Marx e poche eccezioni a parte, come un mondo di individui. Tante isole inserite all'interno di un oceano comune. Tanti individui, diversi tra di loro, con una loro unicità. L'antropologia, invece, mi raccontava un mondo diverso. Un mondo non più raccontato attraverso le differenze, ma un mondo raccontato attraverso le somiglianze. Un mondo di relazioni. Un mondo non più di individui, ma di condividui, come li definisce Francesco Remotti. Tanti nodi all'interno di una rete di intrecci. E per non scendere in tecnicismi o complicare troppo le cose, con la condividualità si intende dire che noi siamo quello che siamo grazie alle relazioni che abbiamo coltivato e condiviso durante il nostro percorso di vita. E io devo dire che sono stato fortunatissimo nella mia vita. Ho conosciuto delle persone meravigliose che mi hanno insegnato tantissimo. Due cose su tutte, però, ho voluto condividere con voi. L'umiltà e l'ascolto. Due lezioni che mi sono state donate soprattutto dalla persona che ho la fortuna di poter definire la mia compagna. Che in un momento estremamente difficile della mia vita, estremamente turbolento, mi ha mostrato cosa vuol dire prendersi cura. Mi ha mostrato che nonostante la mia carriera professionale si stesse avviando verso la cooperazione internazionale e il project management, non ero ancora pronto per prendermi cura degli altri. Dovevo prima imparare a prendermi cura di me stesso. E questo perché, se è vero che siamo il frutto delle relazioni, dovevo imparare a condividermi e ad ascoltarmi. Fin da quando ero molto piccolo, sono sempre cresciuto con un immaginario ben preciso in mente, quello dell'uomo che non deve chiedere mai. Dell'uomo che non chiede perché non ha bisogno, perché si arrangia, ma che si deve fare in quattro se qualcun altro glielo chiede. E immagino che sia un immaginario che in molti abbiamo condiviso. Ebbene, ho capito che questa immagine mi aveva intrappolato e mi stava intrappolando, che dovevo imparare a sbarazzarmene. Dovevo imparare, infatti, a condividermi, raccontarmi ed ascoltarmi. E per fare ciò ho fatto qualcosa che non avrei mai pensato di fare prima. Ho intrapreso un percorso di psicoterapia. E già durante le prime sedute mi è tornato in mente un passaggio di un saggio di Richard Kapuscinski, L'altro. Dove Kapuscinski scrive L'altro, e in questo caso con L'altro si intende chiunque, anche voi in questo momento siete il mio altro, è lo specchio nel quale ci guardiamo o nel quale veniamo guardati. Uno specchio che ci smaschera e ci denuda, e del quale facciamo volentieri a meno. Già, del quale io fino a quel momento, tranne sui libri, ma nella vita reale avevo fatto volentieri a meno. Soprattutto quando mi spingeva a smascherarmi e a scendere nei profondi recessi della mia psiche, a togliermi quella corazza che mi ero creato per arrivare ad essere quell'uomo che non doveva chiedere mai. E così ho imparato, un po' come il nostro abo di 15.000 anni fa, a riscoprire il valore degli affetti e della comunità. Ho imparato che la cura è un processo bidirezionale di empatia che non è una cosa immediata, ha bisogno di tempo, di ascolto, di pazienza. E di nuovo, se tra di voi ci sono degli insegnanti o dei genitori, penso sapranno di cosa sto parlando. Ho imparato che l'amore e le amicizie sono delle cure potentissime, che un ti voglio bene, un ci sono, se hai bisogno, ma detti non per circostanza, ma con intenzione, valgono più di mille pacche sulla spalla o di mille regali. E così questa sera vorrei lasciarvi con un duplice invito. A voi e a me stesso. Da un lato, l'invito ad imparare ad esprimere più spesso l'affetto che proviamo per i nostri cari, senza mai dare per scontato che loro sappiano quanto li amiamo. E dall'altra, l'invito a prenderci più tempo per ascoltare e raccontare. E questo perché, anche se sembrano delle banalità, no? In realtà credo siano dei passi fondamentali verso una trasformazione societaria, verso una società che impara a riscoprirsi come un insieme di condividui che condividono tra di loro, che si prendono cura, che si ascoltano. Una società, soprattutto, dove ognuno è l'altro di qualcuno. E impara a prendersi cura di sé, degli altri e dell'ambiente in cui vive. E questo perché, soprattutto in un periodo come questo, di sempre maggiore accelerazione, di sempre maggiore polarizzazione, e bianco e nero, credo sia fondamentale riscoprire il valore del prendersi cura per diventare non solo condividui migliori, ma, qui sì, una società veramente civile. Grazie. Grazie.