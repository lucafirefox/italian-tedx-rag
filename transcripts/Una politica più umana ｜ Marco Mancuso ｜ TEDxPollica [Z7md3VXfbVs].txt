 La vista è sempre stata bella dal settimo piano di un palazzo in centro. Davanti a te le solite case, il palazzo con le tapparelle arancioni, poi accanto il palazzo di vetro nel quale abita l'amico col quale andavi a giocare da piccolo. Accanto si intravede la cupola verde del Duomo, mentre a sinistra la farmacia e dietro la farmacia la toscola media. Accanto, più in là, c'è lo stadio, che però oggi è vuoto. Sotto di te il cortile, che papà si lamenta sempre che è da rifare, però poi alla fine non rifanno mai. Non sembra, ma è una giornata grigia, una di quelle antipatiche, dove il sole c'è ma tu non lo vedi. E poi ci sei tu, che guardi tutto questo come hai fatto da 16 anni tutti i giorni della tua vita. Solo che questa volta sei sul cornicione della finestra di camera tua, con le gambe penzolone nel vuoto, e dentro di te il buio. Ma come ci siamo finiti qui? Ciao, sono Marco, ho 14 anni e voglio fare il licio classico. Ora ho qualche anno in più, ma questo era il modo col quale ero solito assillare tutte le persone che mi incontravano l'ultimo anno delle scuole medie. Ho passato una vita a idealizzare quella scuola. Se esisteva un fan club del licio classico, io non potevo avere la tessera, però ne ero sicuramente il presidente. Il mio sogno si è poi finalmente realizzato. Andavo a scuola salterellando, nonostante fossero le 7.20 del mattino, facesse un freddo artico, casa mia fosse dalla parte opposta, e come potete vedere, i due dizionari nella cartella pesavano esattamente quanto me. A dispetto del mio entusiasmo, non sono mai stato un grandissimo cultore della lettura greca e latina. Anzi, la mia professoressa di greco tiene ancora a ricordarmi di quando, prendendo in mano le mie versioni, abusava della matita. Rossa per gli errori lievi e blu per quelli gravi. E anche con i miei compagni, con cui all'inizio le cose iniziavano a funzionare, poi sono andato sempre più in fondo, fino ad essere l'ultima scelta durante le ore di educazione fisica. E sappiamo benissimo come le partite a palla prigioniera al liceo siano di fatto lo specchio della gerarchia scolastica, no, tipo le Olimpiadi. Ho quindi iniziato a sentirmi fuori posto, diverso. E che cosa fa una persona che si sente fuori posto? Beh, cambia posto. Ho iniziato a vivere online. Ho iniziato la mia carriera online. Prima ho lavorato per un'applicazione che sicuramente avete tutti voi nel telefono. Oggi la chiamate TikTok. Io la chiamo Musical.ly. Ed ero rappresentante europeo della piattaforma. Poi con i miei amici ho collaborato alla creazione di una delle prime pagine di notizie su Instagram, che ora ha tipo 300.000 follower. Siamo stati pionieri nella comunicazione digitale. Avevo finalmente trovato il mio posto. Ero felicissimo di questa cosa. E al crescere del mio entusiasmo, cresceva la voglia di raccontarlo ai miei compagni. Perché si sa, a liceo nulla è vero se non lo racconti ai tuoi compagni. Solo che più raccontavo di come tante persone mi seguissero, apprezzassero il mio lavoro, più i miei bulli mi prendevano di mira e non si fermavano. Ho smesso di salterellare. Ho smesso di voler andare a scuola. E ho smesso di uscire di casa. Vivevo con la strenua convinzione che il giudizio dei miei bulli fosse il giudizio di tutte le persone con le quali scambiavo uno sguardo per strada. Io non ero più un Marco. Io non ero più niente. Io ero un corpo esanime, senza forze, senza motivi, senza sentimenti, senza priviti, senza più nulla. Io non avevo più un motivo per svegliarmi al mattino. Dentro di me solo il vuoto. Dentro di me solo il buio. Quello stesso buio che ci ha portato a sederci sul cornicione della finestra, con le gambe a penzoloni, guardando il vuoto, però con l'intento di saltare. Ho cambiato scuola. E due anni dopo mi sono candidato come rappresentante di istituto. Non potevo permettere più che nessuno si sentisse come mi ero sentito io. Non potevo permettere più al mondo che qualcuno si sentisse l'ultima scelta durante le ore di educazione fisica. Prendendomi per mano e guidandomi attraverso il buio, gli studenti mi hanno cambiato la vita. Dandomi fiducia, gli studenti mi hanno salvato la vita. Così ho iniziato a fare politica. Questo è stato il mio primo approccio con la parola politica. E da lì evidentemente non mi sono più fermato. Politica. Che cosa pensate quando sentite la parola politica? Adesso vi faccio la filippica da consigliere comunale. Metto le mani avanti. La politica è quella cosa che ci riguarda. La politica interessa tutti perché decide sulla comunità. E quindi è impossibile non interessarsi di politica. Eppure, se andiamo a vedere i dati, notiamo che sempre più persone sono disinteressate della politica. Anzi, tutto questo si traduce nel fatto che le persone non vanno più a votare. Le persone hanno perso fiducia. E vedono la politica come distante. Mentre il mondo ha mille sfumature, la politica ha perso i colori per appiattirsi. Per rispondere allo stereotipo della politica in giacca e cravatta. Chi governa il paese, chi governa le regioni e chi governa le città, dice sempre che le cose vanno sempre bene. Che i dati sono in crescita e che durante i momenti di crisi dobbiamo stringere i denti perché prima o poi tutto passa. No, vi ricordate? Andrà tutto bene. Ma quant'è che va tutto bene? No, perché non va mai tutto bene. Ci sono e ci saranno sempre mille e mille ostacoli. La vita ci porrà davanti a mille e mille occasioni diverse e un giorno avremo il coraggio di affrontarli a cuore aperto. L'altro invece vorremmo semplicemente rifugiarci nel letto, farci un sano piantino e forse magari poi attraversare questo buio. Fingere che vada sempre tutto bene non è umano. Questo modo di fare politica non è umano. Rendere la politica umana è quello che nel mio piccolo cerco di fare. E così la racconto. Tutti i giorni accendo il telefono e trasmetto le mie emozioni per quelle che sono. Porto le persone nella vita di un ventunenne che, detta tra di noi, non ci segue nessuno, non ci capisce molto di questa vita. Racconto lo stupore, racconto la meraviglia, racconto l'entusiasmo, ma racconto anche la tristezza, la fragilità, i momenti nei quali non vorrei uscire dalla mia stanza, il buio che mi porto dentro e che tutti i giorni incontro. Qualche mese fa ho affrontato la mia prima campagna elettorale e per me è stata una vera e propria prova di coraggio. L'avrei vissuta a metà però se non avessi raccontato tutte le mie emozioni. No, sapete, quei giorni nei quali è tutto impossibile e quei giorni nei quali non ce la farai mai. Anche quando, un mese prima delle elezioni, finisce quello che pensavi fosse l'amore della tua vita e vieni lasciato, vieni lasciato e attenzione ragazzi. E l'unica cosa che vorresti fare è metterti nel letto e piangere. E l'ho fatto, eh? Però non l'ho nascosto. L'ho raccontato perché non è giusto fingere che sia tutto perfetto, perché le delusioni esistono e perché la vita capita e non fare meglio politica se non raccontazzi tutto e se fingessi che va tutto bene. Al contrario, quando qualcuno mi incontra per strada, sa che oltre alla mia bellissima cravatta c'è un essere umano e tra di noi si instaurano una relazione, perché tra di noi c'è empatia. Vi faccio un esempio. Io ho fatto due consigli comunali fino ad adesso, no? Un trauma. Quando nel mio ultimo consiglio comunale, il consiglio comunale, perché sono all'opposizione, ha bocciato un emendamento al quale tenevo tantissimo perché avrebbe fatto lo strabene della città. Sono arrivato a casa, ho acceso il telefono e ho raccontato la mia frustrazione per quella che era. E voi rimarreste stupiti dalla quantità di messaggi che mi sono arrivati. Sono nate conversazioni, sono nate idee che proseguono, sono proseguite e continuano ancora oggi. Le persone si sono interessate perché si sono sentite coinvolte. Paradossalmente anche quelle che non vivono nella mia città. Le persone hanno visto umanità e si sono sentite rappresentate, viste, comprese. Tra di noi è nato un legame, forte anche e soprattutto della condivisione delle fragilità. Quando mai vi siete sentiti in empatia con i nostri politici? A me, e magari qualcuno di voi, viene in mente quando in pandemia, al presidente Mattarella, durante i suoi videomessaggi, è scappata questa cosa che Giovanni, non vado dal barbiere neanche io, neanche lui andava dal barbiere. Però attenzione, eh! Si tratta di un fuori programma. L'unico momento di umanità che ci viene in mente è frutto di un errore. Un altro esempio. Non so se seguite il calcio, io non molto. Però vi voglio raccontare dei mondiali dell'82 che abbiamo vinto a Madrid. Il presidente Pertini ha rotto il protocollo. Il presidente Pertini era sull'aereo e ha giocato una partita a carte con i neocampioni del mondo, Zoff e Berzot, con la capo del mondo accanto. Attenzione però anche qui. Ha rotto il protocollo. Quella politica, quella partita, non si sarebbe mai dovuta tenere. Certamente non l'avremmo mai dovuta vedere. Due gesti semplici. Pettinarsi e giocare a carte che ci colpiscono per la loro straordinarietà. Quello che noi consideriamo normale, l'umano, nelle nostre mani, diventa straordinario. Quindi questa è la ricetta segreta per far riavvicinare le persone alla politica? No! Assolutamente no! E non esiste in realtà una sola soluzione. Quello che provo a fare io è invertire la domanda. Al posto che riavvicinare le persone alla politica, io faccio riavvicinare la politica alle persone. Facendo nient'altro se non esistendo. E raccontando le mie emozioni per quelle che sono. Raccontando la mia vita e la politica. Io con le mie emozioni. Tu con le tue. Io con il mio buio. E voi con il vostro. Dal buio siamo partiti. E se sono qui oggi oggi è perché tentativo dopo tentativo ho imparato a camminarci dentro a questo buio. Io non sono nulla di speciale. Le persone lo fanno tutti i giorni. Voi lo fate tutti i giorni. Tutti i giorni vi alzate e affrontate le difficoltà, i dispiaceri, le fragilità, la paura, la cattiveria. E ci passate attraverso. Tutti i giorni mi alzo dal letto e guardo quella stessa finestra nella quale c'è il medesimo paesaggio. Eppure qualcosa è cambiato. Perché guardo tutto questo con occhi nuovi, con occhi diversi. Il buio che prima mi spaventava ora lo conosco e lo conquisto. Ho avuto il coraggio di guardare fuori da quella finestra e affrontare il vuoto che mi tormentava. Ho avuto soprattutto il coraggio di riconoscere la mia fragilità riflessa nel mondo. E forse è questo il coraggio che la politica dovrebbe tornare ad avere. smetterla di far fingere di fingere che vada tutto bene e tornare a rappresentare il mondo vero che è fatto di persone di luce e di buio. Grazie.