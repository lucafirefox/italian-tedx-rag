 Maria Lucia Revisore Intanto la prima domanda, perché una direttrice d'orchestra qui? Perché mi sono resa conto nel tempo che non si sa tanto di questo mestiere. E ho accumulato negli anni frustrazioni andando a fare lezioni, corsi di formazione nelle scuole, nelle fabbriche, nelle aziende. E chiedendo, facendo la domanda più semplice, sono una direttrice d'orchestra, cosa fa un direttore d'orchestra? Il silenzio generale. Qualcuno, soprattutto nelle scuole, i più piccolini prendevano coraggio e qualcuno diceva, no, certo che serve, serve a fare iniziare tutti insieme. E questo era già un bel risultato, perché comunque, allora io dicevo, eh sì, ho capito, faccio iniziare tutti insieme, ma perché poi sto lì altre un'ora, due ore? Allora qualche altro, soprattutto i bambini, anche qui, no, certo che deve rimanere, perché serve anche a far finire tutti insieme. E anche questo era un bellissimo, un altro bellissimo punto. Poi dicevo, poi capivano, soprattutto gli adulti, che insomma era un po' poco. Allora qualcuno prendeva coraggio e per dare anche importanza a questo lavoro, non per niente il direttore si chiama il maestro, o se è una direttrice, ricordiamoci, una maestra. Qualcuno prendeva coraggio, grazie, l'applauso per il femminile professionale. Ci vuole. Allora qualcuno diceva, no, certo, perché il direttore sa suonare tutti gli strumenti dell'orchestra. E lì la delusione nella mia risposta, che dicevo, no, veramente io non ne so suonare neanche uno, io sono pianista, il pianoforte non c'è in orchestra se non come solista, non suono ne uno strumento ad arco, ne uno dei legni, negli ottoni, nei timpani, nelle percussioni, nell'arpa. E allora lì vedevo soprattutto tra gli adulti, in alcuni una grande delusione, invece in altri la soddisfazione. Oh, è vero, il capo è sempre quello che ne sa meno di tutti. E così invece io iniziavo lì la lezione, per punizione, per punire alcuni e poi invece per dare soddisfazione agli altri. E quindi spiegavo a cosa serve questo mestiere. E ho visto che in verità è un mondo molto particolare il mio, perché il mondo della direzione d'orchestra, traslandolo negli altri ambiti lavorativi, è molto interessante come dinamiche da studiare. Pensate che è il luogo di lavoro in cui c'è la maggiore concentrazione di persone nel minor spazio possibile. Questo rende le dinamiche molto precise, molto perfette. Voi pensate che se due violinisti che stanno accanto per sei ore al giorno muovono l'archetto in modo diverso, si scontrano proprio, si rompono gli strumenti, perché si sta a 20 centimetri di distanza, altro che avere il proprio spazio, insomma, da una scrivania all'altra. E quindi ho iniziato a studiare queste dinamiche, soprattutto ho iniziato a pensare come posso far capire a cosa serve il direttore d'orchestra o la direttrice d'orchestra. Perché un'importanza la deve avere se si arriva a dire la traviata di Muti, oppure la quinta di Karajan, ben sapendo che la traviata l'ha scritta Verdi e la quinta è di Beethoven. Ma se si dice la traviata di Muti, vuol dire che Muti fa qualcosa di speciale per rendere quella traviata quasi la sua. Perché se a tutti voi è chiaro che il ruolo del compositore, del pittore, dello scultore, del poeta, cioè di coloro che creano l'opera dal nulla, e se anche a tutti voi è chiaro che nel caso della musica il rapporto tra creatore e fruitore è mediata dall'interprete, no? Perché Picasso dipinge Guernica, io vado e lo guardo, il rapporto è tra me e Picasso. La stessa cosa, voglio leggere una poesia di Leopardi, cioè Leopardi l'ha scritta e io la leggo. Nella musica c'è bisogno dell'interprete, perché non è che mi prendo la quinta di Beethoven e dico addio, che meraviglia, c'è bisogno del pianista, del violinista, del clarinettista, che suonano. Ma a cosa serve quest'ulteriore link, questa persona che nessuno guarda, sembra? Che non sa suonare, spesso, non ha scritto l'opera, ha in mano uno strumento che non suona, allora dobbiamo capire a che cosa serve se si arriva a dire la traviata di Muti. E così ho studiato che in effetti ho pensato di me schematicamente e sinteticamente, di dire ai miei uditori, quindi stasera anche a voi, quali sono le cinque grandi categorie di competenze che deve avere un direttore d'orchestra, ma in qualche modo traslando un manager, un capo, una persona che gestisce un gruppo di lavoro, spesso molto grande, perché un direttore d'orchestra ha spesso a che fare con 100, 200, 300 persone, tra cantanti, coro, orchestra, comparse, ballerini, eccetera. Allora, competenze musicali, competenze tecniche, competenze culturali, competenze organizzative, e poi c'è un'ultima cosa che non è veramente una competenza, è un po' un'abilità, qualcosa di un po' magico. Competenze musicali. Voi pensate che tutti abbiamo davanti lo stesso spartito quando facciamo la quinta di Beethoven, papapapà, papapapà. E invece no. Invece chi suona in orchestra ha davanti solamente, e ora lo vedrete, la propria parte. Il violinista che suona ha davanti a sé uno spartito che si legge come un libro, da sinistra verso destra, dopodiché va a capo, e legge, anziché le parole di un libro, le note. Ma il violinista non ha l'idea di quello che stia suonando in quel momento, il flauto, il clarinetto, il fagotto, il corno, e tutti quanti gli altri. Tant'è che lo spartito del professore d'orchestra si chiama parte. Proprio perché è una parte del tutto, è un segmento. Invece il direttore d'orchestra ha davanti una cosa diversa che ora vedrete nella seconda immagine. Guardate cosa c'è scritto. Flauti, oboi, clarinetti, fagotti, corni, trombe, timpani, violini, primi, violini, secondi, viola, violoncello, contrabbasso. Voi pensate che questo si legga una cosa dopo l'altra? No, non si legge nella conseguenza del tempo, ma nella contemporaneità. Che è una cosa molto complessa, perché discernere le cose nel loro andamento diacronico è molto semplice per noi. Noi viviamo così, nelle cose che passano una dopo l'altra. Vederle tutte insieme è molto più complesso. Quindi lo studio musicale del direttore d'orchestra è cosa estremamente differente da quella del violinista. E qui tutti coloro che fanno i manager o che hanno davanti un business plan sanno perfettamente di cosa sto parlando. Competenze tecniche. I musicisti sono degli sportivi. Noi alleniamo le nostre braccia, le nostre mani, le nostre dita fino al più piccolo dettaglio. E la tecnica è fondamentale per noi. È frutto di un allenamento quotidiano che dura moltissimo tempo al giorno. Ci impiega veramente tanto tempo. Oggi è il compleanno di qualcuno di voi? Ieri, domani? No, di ieri no, che è passato. Domani, dopo domani? Tra tre giorni, cinque giorni? Nessuno? Lei? Come si chiama? Isa? Elisa. Ok, per piacere, in anticipo, ma tanto porterà bene, cantiamo tanti auguri ad Elisa. Prego. Prego. No, non vi fate l'applauso. No, non ce lo facciamo, st'applauso. Siamo partiti in tre, poi cinque, poi sette. Cioè, giusto l'ultima parte l'abbiamo cantata insieme. Elisa, io non sarei contenta. Adesso cantiamo tanti auguri a Elisa. Non ci siamo messi d'accordo su niente, ok? Dimenticate il tanti auguri che avete in testa e facciamo il tanti auguri di Gianna Fratta. Tanti auguri di Gianna Fratta. Questo era meglio. Tranne gli indisciplinati, eh? Qualche indisciplinato che non ha visto, però era meglio. Siamo partiti insieme e finiti insieme, quindi hanno ragione i bambini, ma abbiamo fatto anche qualcosina nel mezzo. Non abbiamo tempo, ma se avessimo altri tre minuti faremmo un capolavoro. Allora, competenze culturali. Il direttore d'orchestra è una persona che non sa solo di musica, sa di filosofia, di architettura, di pittura. Se interpreta Beethoven, la quinta di Beethoven, non conosce lo Sturm und Drang, la filosofia di Fichte, di Schelling. Tutto ciò che accadeva in quel momento, in quel periodo, dirigerà Beethoven come dirige, come si potrebbe dirigere Mozart oppure Chopin, confondendo l'illuminismo, il tardo-illuminismo, con il barocco oppure con il romanticismo. Questo non è tenuto a saperlo un professore d'orchestra. Il direttore d'orchestra, sì. Competenze organizzative. Il direttore d'orchestra ha un tempo preciso. Quando si dice alle ore nove si alzerà il sipario, alle nove si alzerà il sipario. Qualunque cosa sia accaduta. Non si può procrastinare, come nel caso dei ponti, che si fanno tra dieci anni, cent'anni e mille anni, o forse mai più, delle strade che ce le consegnano a giugno, poi a settembre, poi a novembre, poi a dicembre, eccetera. A noi, noi dobbiamo organizzare il nostro tempo bene, in modo preciso. Se siamo ottimi musicisti, cultura immensa, tecnica straordinaria, ma non organizziamo bene il nostro tempo, e quindi nel tempo della prova proviamo poco di quello che dovremmo, ecco, non saremo dei bravi direttori d'orchestra. Ed infine l'ultima bellissima caratteristica, che non è neanche uno studi, non si studia in verità, è una cosa un po' speciale, è la capacità umana. La capacità umana di trasformare un gruppo di persone, non in una somma di persone, ma in una squadra. La capacità di fare in modo che anche il suonatore, il professore che suona il triangolo, che fa un solo colpo in tutto il concerto di due ore, sia motivato, sia una persona che è lì, che ha fiducia nella persona che ha di fronte. E da questo possiamo imparare tutti. un buon capo, un buon direttore, un buon leader, è colui che fa in modo che tutte le persone che lavorano con lui, tutte le mattine si alzino e siano contenti di andare in un luogo dove stanno con colleghi con cui fanno strada e in cui hanno un buon allenatore. Grazie. Applausi Grazie. Applausi Grazie. Grazie. Grazie. Grazie. Grazie. Grazie. Grazie.