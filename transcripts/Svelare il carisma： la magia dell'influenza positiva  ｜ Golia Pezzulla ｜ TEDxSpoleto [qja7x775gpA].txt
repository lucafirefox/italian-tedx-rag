 Leonardo Silva Revisoree Per cominciare, vorrei che pensaste in questo momento ad una persona carismatica. Ah, esclusi i presenti, naturalmente. Qualcun altro. Può essere una persona attuale oppure del passato. Chi ci viene in mente? Allora, per alzata di mano, a voi ha pensato ad esempio ad un attore o un cantante? Ok. Qualche leader politico? Bene. Ok. C'è qualche visionario? Bene, bene. E magari qualcun altro avrà pensato ad una persona non necessariamente famosa, tuttavia nella propria cerchia, che ritenete essere in gamba. Bene, vi ringrazio. Teniamo un attimo da parte queste informazioni perché ci serviranno. Il carisma è un argomento particolarmente interessante, suscita grande interesse ed è studiato fin dalla notte dei tempi. Pensate che addirittura un tempo si riteneva che il carisma fosse un dono divino e allargito direttamente da lui a delle persone specifiche. Ma è soltanto negli ultimi cento anni che si studia il carisma in maniera approfondita dal punto di vista delle scienze sociali. Io mi occupo di psicologia sociale e il mio campo di ricerca è quella parte di scienze comportamentali che studia come noi esseri umani ci influenziamo gli uni con gli altri nei pensieri, nei sentimenti, nei comportamenti. Ora, la domanda che ci facciamo quando dobbiamo studiare argomenti come questo è ma è possibile prendere il carisma, smontarlo pezzo per pezzo, ridurlo proprio ai minimi termini e fare in modo che ne emergano gli ingredienti fondamentali e poi magari ricostruirlo in modo che ognuno di noi possa ottenere gli stessi risultati? Prima di fare questo però dobbiamo fare un altro passaggio. dobbiamo per così dire smitizzare il concetto del carisma, togliere tutti quei grandi miti che gli girano intorno perché il carisma al di là del suo significato da vocabolario nel corso del tempo si è arricchito via via di altri significati che gli abbiamo associato nel corso del tempo. E i grandi miti che gli girano intorno sono sempre gli stessi che bisogna essere estroversi, brillanti, affascinanti, fare colpo sugli altri, emanare questo magnetismo 24 ore su 24, eccetera, eccetera. Eppure, quando io vi ho chiesto di pensare ad una persona carismatica, ognuno di voi ha pensato ad una persona diversa, in base naturalmente al vostro personale stile e idea di carisma. E che tipo di persone saltano fuori quando facciamo una domanda di questo tipo? Allora, di solito qualcuno pensa all'attrice o all'attore hollywoodiano, perché giustamente pensa che fama, bellezza, possono essere parte integrante del concetto del carisma. Ma dall'altra parte qualcuno invece pensa a Nelson Mandela, oppure a Gandhi, personaggi incredibilmente carismatici, ma esattamente all'opposto dell'immaginario dell'attore hollywoodiano. E ancora qualcun altro pensa a quel leader estroverso, grande comunicatore. E altri magari gli è venuto in mente madre Teresa di Calcutta, una donna estremamente carismatica, anche se lei stessa si riteneva profondamente timida ed introversa. Quindi esattamente il contrario rispetto a quel grande leader estroverso. E allora se noi insieme adesso mettiamo tutti questi personaggi, ci rendiamo conto che possiamo far cadere in maniera naturale tutti questi falsi miti che gli girano intorno. E visto che li abbiamo radunati tutti insieme, adesso facciamoci un'altra domanda. Ma ci sono degli elementi in comune? C'è qualcosa che mette in comune tutti questi personaggi? Beh sì, ci sono diverse cose, ma una soprattutto. Ce n'è una che tutti quanti hanno, che è la capacità, più o meno consapevole, di influenzare le altre persone. Quindi l'influenza è la caratteristica comune. Quindi a questo punto le scienze sociali riescono a ridurre ai minimi termini il carisma. E ne hanno individuato dei principi, uno stile in particolare. Ma così come per la nostra personalità abbiamo stili diversi, anche il carisma ha modi e stili diversi di proiettarla all'esterno. Marilyn Monroe e Martin Luther King sono entrambe figure ritenute carismatiche, eppure con stili completamente diversi e per ragioni completamente diverse. Ma al di là dello stile personale ci sono degli elementi in comune che tutti hanno e che se ognuno mette in atto può aumentare il proprio carisma. Quindi abbiamo detto, l'influenza è la caratteristica comuna. Ok? E questo ci porta alla definizione prevalentemente accettata nelle scienze sociali di che cosa sia veramente il carisma. Che è la capacità di ispirare entusiasmo ed interesse nelle persone attraverso la propria influenza. E questo è un completo ribaltamento a quello che abbiamo sempre pensato. Quindi non è voler affascinare, fare colpo sugli altri, ma è il contrario, far star bene le persone in nostra presenza. Ma a questo intuitivamente ci eravamo già arrivati da soli. Vi ricordate cosa è successo l'ultima volta quando avrete voluto impressionare qualcuno? Quando avete voluto fare sfoggio delle vostre qualità, pregi, talenti, progetti? Quando avete voluto a tutti i costi motivare, persuadere, vendere qualcosa? Com'è che ci comportiamo di solito? Tendiamo ad esagerare. Pentendocene poi subito dopo. Questo è vero. C'è uno schema che si ripete. Ora, vi ricordate come andava quando eravamo ragazzi? Nelle prime uscite? Uomini, donne, come andava? Questo schema si ripete anche lì. E lì dovevamo accorgercene che qualcosa non funzionava. Ora, noi maschi eravamo i peggiori in questo, ok? E io ero un campione assoluto. Perché nel tentativo di voler impressionare la ragazza, selezionavo tutta una serie di linguaggio del corpo esagerato, dicevo delle cose assurde, esageravo, e facevo puntualmente un disastro. Ora, lì già dovevamo capire che qualcosa non funzionava. Sono gli altri che devono essere al centro e non noi stessi. Quindi, il carisma è una abilità sociale, il che significa che si costruisce con i nostri comportamenti. È un mix, un mix di attitudini, comportamento, linguaggio del corpo, comunicazione, empatia, capacità di ascolto, e tutto questo costruisce la nostra capacità di influenzare le persone. E così come esiste un quoziente intellettivo, esiste anche un quoziente emotivo, ed esiste anche un quoziente carisma. Un quoziente carisma che ognuno di noi può svelare, allenare e portare all'esterno. Adesso voglio condividere con voi tre principi, tre schemi, tre aspetti fondamentali che fanno proprio parte del nostro quoziente carisma. Siamo pronti? Perché adesso il carisma crescerà in sala, ve lo dico. Allora, tre cose. La prima è questa. Far sentire importanti le persone. Secondo, svelare di più il nostro calore umano. E terzo, aumentare il nostro potere personale. Andiamo un attimo nel dettaglio. Come facciamo a far sentire importanti le persone? Beh, basterebbe soltanto con la nostra presenza, portando loro tutta la nostra attenzione. Più facile a dirsi che a farsi, perché spesso nelle interazioni siamo così tanto concentrati su di noi che quando siamo lì, siamo lì a metà. Cioè il corpo c'è, per carità, ma la mente vaga altrove. Oppure a volte siamo lì totalmente ma per parlare di noi. E anche questo non va bene. Quindi la prossima volta che ci troviamo in contatto con qualcuno, ricordiamoci di tanto in tanto di portare attenzione alla nostra mente che sia lì, totalmente lì. E se ci siamo resi conto di aver perso il contatto perché magari ci siamo distratti a pensare ad altro o semplicemente stavo pensando alla frase successiva da dire. O il nostro telefonino che abbiamo in mano si contende la sua attenzione e ci distrae. Allora fermiamoci un attimo, ritorniamo al presente e ristabiliamo il collegamento con la persona che abbiamo davanti. Dobbiamo essere sinceramente interessati agli altri. La seconda cosa che dobbiamo fare è aumentare un po' di più il nostro calore umano. Che cos'è il calore umano? Il calore umano è quel sentimento di benevolenza e di altruismo nei confronti degli altri. E per emanarlo bisogna proprio entrare in un stato mentale di bontà e di comprensione del prossimo. Comprensione del prossimo, questo è l'aspetto molto importante. E bisogna attraverso i nostri gesti emanare gesti di gentilezza e bontà d'animo. Chi è caloroso quindi sa comprendere il punto di vista dell'altro e l'adozione della prospettiva altrui è il fulcro di questa abilità. E inoltre il calore non possiamo fingere, dobbiamo necessariamente sentirlo. E terzo, bisogna aumentare il potere personale perché sì, dobbiamo far sentire importanti gli altri in nostra presenza. Ma attenzione a non sminuire noi stessi. E come facciamo a manifestare potere? Essenzialmente mostrando maggiore sicurezza e fiducia in noi stessi. E in questo caso il linguaggio del corpo ci vede tanto in aiuto. Muoversi nel mondo con passo deciso, schiena dritta e linguaggio del corpo aperto manda all'esterno potenti segnali di sicurezza e fiducia in noi stessi. E questo funziona anche quelle volte quando non ci sentiamo veramente sicuri di noi. E per poter emanare potere non dobbiamo essere delle persone di potere, ma dobbiamo soltanto muoverci nel mondo come se lo avessimo. Vi è mai capitato di essere in giro e di incontrare qualcuno che non conoscevate e che magari abbia attratto la vostra attenzione per il suo modo di fare, di camminare, per il suo stile? E magari istintivamente vi avete detto ma chissà che è quello, chissà che è quella, deve essere qualcuno di importante. Vi è mai capitato? Istintivamente gli abbiamo associato a quella persona un certo grado di potere e quella persona ci sta già influenzando. Quindi le persone carismatiche sono in grado di emanare potere e, attraverso il loro calore, inglobare chi hanno intorno. E se dopo l'interazione con voi la persona si sente meglio di come è arrivata, allora associerà questo sentimento a chi l'ha generata, quindi a voi. Perché dovremmo prendere in considerazione un po' tutti l'idea di aumentare il nostro quoziente carisma? Perché ci stimola a far venire fuori la parte migliore di noi. Ci aiuta a comunicare in maniera più attenta, sviluppare maggiori abilità sociali, relazionali, di ascolto e di empatia. Ora, ho una proposta da farvi. Per una settimana a partire da adesso, muoviamoci nel mondo con sicurezza e fiducia in noi stessi. Sorridiamo, apriamoci alla gentilezza e quando incontriamo qualcuno cerchiamo sinceramente qualcosa di interessante in quella persona. Fatelo. E poi fatelo ancora. Così mentre state costruendo la vostra nuova personalità carismatica avete immesso nel mondo bellezza, vitalità e positività. Grazie.