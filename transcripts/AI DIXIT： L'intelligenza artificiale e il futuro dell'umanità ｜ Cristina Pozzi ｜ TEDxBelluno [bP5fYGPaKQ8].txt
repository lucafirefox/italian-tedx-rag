 E' un giorno come un altro, voi state andando al lavoro e ripassate mentalmente tutte le novità che volete raccontarle alla vostra confidente non appena sarete in pausa insieme a lei. Però poi quando entrate in ufficio c'è qualcosa di strano, sussurri, sorrisini, facce, sembra quasi che i vostri colleghi siano a conoscenza di quelle due o tre confidenze che avevate fatto proprio a lei. E' possibile che vi abbia tradite così? E così in un attimo vi trovate a urlarle contro, a chiedere spiegazioni. Però queste spiegazioni non possono arrivare perché state urlando contro un muro digitale, cioè state urlando contro uno schermo. E beh, questa donna che urla contro lo schermo esiste davvero perché di fatto la traditrice è Eliza ed è una chatbot. La prima chatbot della storia. Siamo nel 1966 all'MIT e la nostra protagonista, quella umana, è la segretaria del professor Weizenbaum, che è il professore alla guida del progetto di ricerca Eliza. Tutti nel laboratorio potevano, quando volevano, chattare. E ovviamente era un test e quindi tutte le conversazioni erano registrate, analizzate, lette, rilette da tutti. Per cui lei si è un po' lasciata andare e non si è resa conto che stava di fatto raccontando i fatti suoi a tutti i colleghi. Però il punto non è che sia stata lei sbadata. Il punto è che lei è stata la prima vittima di quello che noi oggi effettivamente chiamiamo l'effetto Eliza. Se di fronte a noi abbiamo qualcosa che si esprime con linguaggio naturale, noi tendiamo subito a sopravvalutarne l'intelligenza. Dovrà pur essere umana, dopo tutto, quali altre specie abbiamo trovato in giro per l'universo che si esprimono con linguaggio come noi. Ecco, questo è il potere che ha su di noi il linguaggio, questa tecnologia che abbiamo inventato. E sì, certo voi direte, beh, sì, eravamo nel 1955 e adesso siamo tutti un po' più abituati a queste chatbot, a questi algoritmi. E quindi non ci faremmo mai coinvolgere in questo modo come è successo a lei. Eppure in realtà succedono esattamente le stesse cose. Nel 2015, dopo poco tempo, quindi 50 anni dopo rispetto a Eliza, dopo poco tempo che la voce si era andata ad aggiungere al linguaggio, ci siamo trovati con i nostri assistenti vocali in tasca, a casa, e abbiamo cominciato a conversare con loro. E appunto già nel 2015 leggevamo storie come quella che ci racconta in questa recensione Luis, il quale ci dice che Alexa lo ha aiutato a uscire dalla rottura di una relazione. Ma non solo, aggiunge anche che adesso che c'è Alexa a casa, ma chi glielo fa fare di uscire con gli amici? Tanto c'è la sua compagnia. Questo è il potere che ha la voce su di noi. E sì, ecco, a proposito di voce e di compagnia, oggi ho portato con me anche lui, ve lo presento. Si chiama Kirobo. È un robot di compagnia giapponese che, pensate, ha accompagnato gli astronauti giapponesi nello spazio. È un robot personale che è pensato proprio per dialogare con noi e con le nostre tecnologie, con i nostri smartphone. E soprattutto, possiamo dirlo, sì, ma quanto è carino. Questa è la sua feature principale. Ed è carino per un motivo, perché in questo momento, mentre lo guardiamo, i nostri corpi stanno producendo ossitocina. È un ormone che è detto anche ormone dell'amore, perché effettivamente è in grado di provocare in noi comportamenti di cura reciproca, di amore appunto, vero e proprio, di fiducia e anche di contentezza. Ci fa stare bene. Ci fa stare così bene che altri robot come lui, disegnati appositamente per questo, come la foca a paro, vengono utilizzati per combattere la depressione. Quindi è un effetto assolutamente studiato per farci stare bene. E questo è il potere del design, quando è pensato per fare questo. Tu stai qua adesso. E non è un caso che questo design arrivi dal Giappone molto spesso. Perché il modo in cui viene percepita la tecnologia è figlio anche del modo in cui se ne parla. E in Giappone, pensiamo ad esempio all'intelligenza artificiale. Le narrazioni che ne sorgono sono completamente differenti. Perché intelligenza, nel termine intelligenza artificiale, è più una saggezza. Una saggezza che, secondo la cultura giapponese, risiede non nel cervello, nel cuore. E proprio per questo motivo non esiste che un progetto di intelligenza artificiale non abbia anche un corpo. Qualunque sia la sua forma, un animale, un robottino come questo, un corpo umanoide. Quel corpo serve perché quel tipo di intelligenza non può prescindere dalle emozioni, dall'empatia, dall'immaginazione, dalla coscienza. E quello che si va a costruire, di fatto, è un'armonia, un'interazione tra umano e macchina. Dove c'è anche un certo rispetto reciproco. Beh, è una storia completamente diversa rispetto alla dicotomia in cui siamo abituati noi, tra tecnologia e umano. E pensate, tutto questo solo per il potere delle parole che scegliamo e che poi ci accompagnano nelle nostre narrazioni, nei valori che richiamano in noi e nelle emozioni che noi proviamo. Pazzesco. E a proposito di cose che possono farci emozionare, attirare la nostra attenzione, in realtà la verità è che sì, robot come questi sono molto carini e ben studiati, però a volte basta anche molto meno a noi umani. A volte basta anche un meccanismo ben studiato. Anche pochi pixel. E forse per chi ha la mia età vi ricorderete una famosa hit degli anni 90. Lo ricordate? Il Tamagotchi. Un cucciolo di extraterrestre digitale da portare sempre con noi e che di tanto in tanto ci notifica perché vuole andare a spasso, vuole giocare, ha fame, ha sete, vuole una coccola, vuole dormire. E il nostro obiettivo è quello di tenerlo vivo, sano e anche felice. È un gioco. È però un gioco, se ben studiato, e anzi aggiungo, un servizio digitale di qualunque tipo, come tanti di quelli che noi oggi utilizziamo, se ben studiato come se fosse un gioco, e quindi gamificato come si dice oggi, Beh, un gioco è potentissimo. E allora di nuovo, se è un gioco che ci richiede di collaborare, ossitocina. Cominciamo a produrla. Ma non solo, succedono un sacco di cose nel nostro corpo. Adrenalina, dopamina, endorfina, solo per nominarne alcune. Tutto quello che succede in noi fa sì che aumenti la nostra attenzione, la nostra motivazione, che aumenti la nostra eccitazione, il nostro senso di orgoglio. Di nuovo, la nostra felicità. E tutto questo senso di benessere, in qualche modo, ci crea anche una certa dipendenza. Cioè, chi non vorrebbe ripetere un'esperienza così positiva. E questo accade nei nostri corpi. Ed è il potere che ha su di noi il gioco. Che, dopo tutto, va a toccare delle leve fondamentali in noi esseri umani. Ma c'è qualcosa che non solo tocca leve fondamentali degli esseri umani, ma riesce anche a modificarci. Di molto. E queste sono le tecnologie intellettuali. Tutte quelle tecnologie che, in qualche modo, utilizziamo nelle nostre attività cognitive. Pensare, risolvere un problema, leggere, scrivere, apprendere. Ma anche i media, comunicare e collaborare. E qui vedete Nietzsche che scrive su una macchina da scrivere. Perché lui, quando gli fecero notare che, da quando usava questo mezzo, la sua prosa stava cambiando, beh, ha espresso molto bene il modo in cui queste tecnologie ci impattano. Perché disse, queste tecnologie partecipano alla formazione dei nostri pensieri. Noi oggi diremmo, sono parte della nostra mente estesa, che si appoggia anche agli oggetti esterni. E oggi sappiamo che cambiano anche fisicamente il nostro cervello. E cioè, nel momento in cui noi alleniamo il nostro cervello a fare determinate attività, lui fisicamente si va a modificare. E quindi magari dedica intereare a fare qualcosa che riteniamo importante, oppure ne riconverte altre che non ci servono più. E quindi, oggi, beh, se dobbiamo cercare un'informazione o risolvere un problema, la prima cosa che attiviamo non è ciò che nel nostro cervello va a scavare, nelle nostre conoscenze. Attiviamo ciò che va a cercare all'esterno, verso i motori di ricerca. E dall'altro lato siamo bravissimi a essere multitasking, a saltare da una parte all'altra, da un link a una notifica, a dividere completamente la nostra attenzione costantemente. Siamo diventati meno bravi a concentrarci su una cosa sola, a riflettere, perché questo ci richiede tanto tempo e poche distrazioni. E questo è il potere che hanno su di noi le tecnologie intellettuali, che non si ferma qui perché è così forte, che potremmo, volendo anche andare a costruire una sorta di linea del tempo, dove a seconda del paradigma culturale, troviamo diverse tecnologie intellettuali a nostra disposizione. E allora nell'antichità, dove ci si basava molto sull'oralità, anche perché i supporti erano scomodi da consultare, da portare in giro, rari, costosi, beh, cosa avreste fatto se avreste avuto la fortuna di avere in mano uno scritto di Aristotele o di Pitagora? Una cosa sola, imparare tutto a memoria. Così, quando vi fosse servito, avreste potuto portarlo alla mente e usarlo a supporto del vostro ragionamento, appellandovi al buon vecchio principio di autorità. E cioè, ips ed ipsit, l'ha detto lui, parola per parola. Poi è arrivato il libro, è arrivata la carta, la stampa. E di colpo gli strumenti per portare in giro la cultura sono diventati molto meno rari, meno costosi, più facili da portare con noi in tasca. Ma soprattutto anche più facili da tornare a consultare per cercare magari il segno. E quindi posso dedicare un po' meno spazio alla memoria perché tanto mi posso appoggiare al libro. E soprattutto, aggiungo, anche il movimento che noi facciamo nel momento in cui leggiamo un libro facilita un ragionamento conseguenziale, un ragionamento molto più vicino a quello scientifico. eccoci pronti per un nuovo paradigma. Oggi il nostro filtro è l'intelligenza artificiale. Accediamo e diffondiamo la cultura con i motori di ricerca, con i social network, con strumenti analitici, predittivi. Oggi anche con l'intelligenza artificiale generativa. Beh, siamo nel nuovo paradigma dell'AI d'XIT. E in questo nuovo paradigma credo che sia veramente esplicito il fatto che noi dialoghiamo con queste tecnologie, conversiamo e partecipano alla formazione dei nostri pensieri, partecipano ai nostri ragionamenti e parteciperanno sempre di più in quello che diventa un dialogo anche utile a essere più creativi, a provare a guardare le cose con punti di vista differenti, a strutturare il nostro ragionamento. Se li usiamo bene, possono fare questo. Quindi quasi diventano una specie di... non so, una voce interiore. Magari parleremo di effetto grillo parlante in futuro. Un grillo parlante digitale, sintetico, che partecipa alle nostre attività cognitive e, dopo tutto, come il grillo parlante ha aiutato Pinocchio a diventare umano, in qualche modo questo nuovo grillo parlante sintetico sta aiutando noi umani a diventare umani differenti, che esprimono in maniera diversa la propria intelligenza. Partecipa quindi a una costruzione della nostra memoria, della nostra identità, all'immagine che abbiamo del mondo e quindi anche del ruolo che noi umani abbiamo in quel mondo. E quindi sta andando a modificare anche il modo in cui diamo senso alla nostra esistenza. Ma questo è il potere e l'impatto che ha su di noi la cultura. È un cambiamento del paradigma culturale. E allora linguaggio, voce, design, parole, gioco, tecnologie intellettuali, ora anche in generale tutta la cultura. Il fatto è che tutte queste leve, questi poteri, stanno convergendo oggi in un unico spazio. Un enorme spazio di potere che, come tutti i poteri, possiamo scegliere di delegare più o meno a terzi. Terzi che possono anche essere pochissime persone che gestiscono le società tecnologiche, che fanno leva su tutti quei poteri che abbiamo visto. Ma il punto è che non è questa la strada, ce ne sono altre. Noi possiamo abitare sia individualmente sia collettivamente questo spazio. Possiamo farlo nostro come spazio di libertà, di azione. E quindi io direi anche un po' di resistenza. Come? Beh, portando a bordo di questo spazio sempre punti di vista differenti, mettendo in discussione gli strumenti e i contenuti, portando culture, punti di vista, idee, visioni, futuri, tutte cose al plurale che esprimano la meravigliosa diversità di noi esseri umani. E a questo punto diventerà uno spazio di condivisione. E sapete, Michael Tomasello ha mostrato che proprio questa capacità di condividere, di focalizzare insieme l'attenzione su un unico concetto, e quindi di imparare l'uno dall'altro, di cambiare i nostri punti di vista, ecco, questo è ciò che è stato la chiave del salto cognitivo che di fatto ha fatto sì che la nostra specie si evolvesse. E allora io dico questo è il potere più importante di tutti, perché questo è ciò che ci permette di indirizzare tutte le altre leve, tutti gli altri poteri, e di partecipare alla costruzione di questo nuovo paradigma culturale. Insomma, questo, dopo tutto, è il potere di essere umani. Grazie. Grazie. Grazie. Grazie. Grazie. Grazie. Grazie a tutti.