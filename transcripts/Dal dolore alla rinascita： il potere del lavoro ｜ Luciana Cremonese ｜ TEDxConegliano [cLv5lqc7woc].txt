 Sono Maria, ho 38 anni, non ho un lavoro, non ho nemmeno la licenza media. Mi sono sposata a 18 anni, ho 5 figli, dipendo totalmente da mio marito. Lui beve, si droga, mi picchia. I miei figli sono terrorizzati quando vedono i lividi nel mio corpo e io risolvo il problema nell'unico modo che conosco. Inizio a bere anch'io. Tra dei miei 5 figli mi vengono tolti e portati in una comunità per minori. Mi hanno detto che se accetto un percorso terapeutico forse riuscirò a vederli una volta alla settimana. Non è questa la vita che sognavo da bambina. Ho paura, sono sola, ho bisogno di aiuto. Sono Stefano, ho 55 anni. Nel 2004 ho iniziato a stare male. Non so cosa mi sia successo. Il mondo mi confonde. Sento voci che non comprendo se arrivano da dentro di me o dall'esterno. Nel 2006 mi è stata diagnosticata una schizofrenia. Già da adolescente vivevo ritirato. Facevo fatica a socializzare con i miei coetanei. Ma tra alti e bassi sono riuscito a diplomarmi a liceo scientifico. Ho continuato a vivere con i miei genitori. Ma quando loro sono morti, io ho perso il contatto con la realtà. Le voci hanno invaso la mia mente. Non voglio vedere nessuno. Non esco di casa. Non mi lavo perché l'acqua potrebbe sciogliermi. Sono Mario. Sono un artigiano. Sono un calzolaio. Il mestiere mi è stato insegnato da mio padre. Tutti i trucchi. Abbiamo anche lavorato assieme per un periodo. Mi sono sposato. Abbiamo comprato casa. E abbiamo avuto un bellissimo bambino. Tutto andava bene. poi, all'improvviso, mia moglie mi ha lasciato. E si è portato via con sé nostro figlio a 600 chilometri di distanza. Ho dovuto vendere casa e tornare a vivere con i miei genitori. Non so quando, mi ha iniziato a perdere di interessi. Dopo qualche anno, i miei genitori sono morti. E io ho perso anche il lavoro a causa della crisi. Non mi è rimasto più nulla. Sono vuoto. Sono depresso. Mi chiamo Luciana. Da più di vent'anni mi occupo di inserimento e formazione al lavoro. Tutti i giorni vedo persone come Maria, Stefano e Mario. La vita per loro non è stata facile. Li ha messi a dura prova. Sono arrivata a questo lavoro dopo una serie di altri impieghi. Ma in tutti sentivo che mi mancava qualcosa. Col passare del tempo mi sono resa conto che l'attenzione e la relazione verso gli altri hanno reso questo mio lavoro molto più interessante. Ma soprattutto la mia vita più soddisfacente. Siamo un laboratorio che offre servizi industriali, quali assemblaggi e confezionamenti, alle aziende del territorio. Più di tre quarti del nostro personale ha uno svantaggio psichiatrico. Oltre 300 persone in questi anni hanno avuto la possibilità di sperimentarsi in tempi, metodi e regole del lavoro. È un luogo di condivisione dove non sei un numero. Dove hai qualcuno che ti chiede come stai e se non ce la fai, credi in te e ti dice ce la faremo. È un luogo dove rialzarsi e ricominciare. Questo strumento che abbiamo creato negli anni mette al centro la persona e il suo benessere. Gestire la produzione con più di 20 orari diversificati sicuramente ci complica la vita. Ma non ci interessa perché il nostro obiettivo è quello di migliorarla a tutte quelle persone fragili che si affidano e si fidano di noi. Questo metodo organizzativo così difficile da gestire ci dimostra tutti i giorni che il lavoro è inclusione ed è realizzazione di se stessi. È un lavoro di squadra dove il ruolo e la partecipazione di tutti gli attori del territorio è fondamentale. I comuni, le ULS, i servizi sociali, le aziende e non meno i cittadini. Proprio per questo nel 2017 è nato Robed Amati. Quella che doveva essere una festa per onorare i nostri 25 anni di attività è diventato il Festival di tutti e per tutti dove parliamo a migliaia di gente di salute mentale e lo facciamo attraverso il linguaggio universale dell'arte. Il Festival ci ha permesso di portare i nostri valori nelle piazze e ci ha permesso di raggiungere un altro dei nostri obiettivi che è quello di creare ricchezza economica e sociale. È un appuntamento fisso tutti gli anni. Nei mesi di maggio e giugno riempiamo piazze e teatri. Il mio lavoro è una sfida continua in cui dare possibilità a tutte quelle persone che normalmente vengono escluse dal mercato del lavoro. Sono persone che spesso hanno un'unica etichetta, quella di malati. O semplicemente sono persone che hanno bisogno di rialzarsi. Non importa da dove arrivi, l'età, il tuo status sociale, quello che conta è dove sei ora perché il lavoro è identità, è salvezza. Oggi Maria non beve più. Ha un lavoro. Questo lavoro le ha permesso di essere una donna indipendente e di riportare a casa i suoi figli e diventare un riferimento per loro. Oggi è una donna felice, una mamma e una nonna felice perché la vita che desiderava da bambina ora la sta vivendo. Oggi le botte e i lividi non ci sono più. Stefano si è fatto aiutare. Ha ritrovato il suo equilibrio. Lavora. Ha capito che per tenere a bada quelle voci l'importante è stare tranquillo. Ha conosciuto dei nuovi compagni di lavoro che sono anche diventati suoi amici. Frequenta una ragazza e tutti i giorni esce di casa lavato, vestito bene e profumato. Mario non fa più il calzolaio però ha riscoperto il piacere di usare le sue mani. Ha ritrovato il suo talento. Questo nuovo contratto di lavoro gli ha permesso di trovare una nuova casa e suo figlio ha scelto di tornare a vivere con lui. Lui è potuto continuare ad essere quell'esempio come suo padre lo è stato per lui. Oggi abbiamo condiviso storie di vita reale fatte di sofferenza ma di riscatto e di dignità. Come diceva Darwin Il lavoro è il modo con cui ci adattiamo al mondo. È il mezzo attraverso cui sopravviviamo. il mezzo più usato di realizzazione personale. Il modo più imponente che l'uomo ha di lasciare il segno nella società e contribuire al bene comune. Forse non ce ne rendiamo conto ma oggi più che mai il lavoro significa libertà. La stessa Costituzione italiana lo ha reso un nostro fondamento e lo ha fatto diventare un valore sociale. Questo è un valore imprescindibile a cui fare riferimento sempre. noi come persone e noi come comunità. Solo così potremo lasciare in eredità a chi verrà dopo di noi un mondo migliore e un bagaglio di competenze. grazie. Grazie. Grazie. Grazie. Grazie. Grazie. Grazie. Grazie.