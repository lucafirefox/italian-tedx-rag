 L'impresa oggi ha come obiettivo la massimizzazione del profitto, inteso come differenza tra ricavi e costi. Io sono un ingegnere e quando una funzione ha una sola variabile da massimizzare, il profitto, le altre variabili benessere, felicità, sostenibilità le può considerare solo come vincoli, vincoli alla massimizzazione del profitto. Questo è il contesto attuale nel quale si è tentato di inserire il concetto di benessere del dipendente seguendo questa logica. Migliorare le condizioni di benessere delle persone in impresa aumenta la produttività, quindi aumenta il profitto. È come se io vi dicessi voglio essere felice per essere più produttivo. E dico la felicità per l'uomo può rappresentare soltanto un fine, non può essere ricondotta a mezzo, è anti-umano ricondurre la felicità a mezzo. E allora io credo, e adesso vi racconterò un'esperienza più che decennale di vita professionale, che l'obiettivo reale di impresa sia la massimizzazione del successo di impresa, non del profitto. Ovvero per successo io intendo la coppia a pari dignità di profitto e felicità. Se l'obiettivo di impresa diventa la massimizzazione di due variabili congiunte, profitto e felicità, a mio parere è necessario aggiornare il modello di governance e di organizzazione ponendo la persona al centro dell'organizzazione. L'uomo al centro dell'organizzazione come ci va? Ci va per due caratteristiche, merito e responsabilità. Un po' come il raggio e la circonferenza. Al crescere del raggio, il merito, aumenta il perimetro di responsabilità, la circonferenza. E' evidente che è un sistema in cui tutte le persone si portano al centro dell'impresa per merito e responsabilità, stiamo costruendo un modello di leadership diffusa. Un modello che fonda la sua radice, la sua agilità, sulla capacità di porre la delega in ogni dove di impresa. Quando però si affronta il tema della leadership diffusa, e questa deve essere la base organizzativa, perché sono leve organizzative e quelle di cui parlerò tra breve, per orientare l'azienda verso la massimizzazione del successo di impresa, non si può fare a meno di qualificare questo modello di leadership, che io con molta poca fantasia ho chiamato leadership uomocentrica. E quali sono le caratteristiche del leader uomocentrico? La prima caratteristica è la passione. La passione è un fuoco, brucia, l'amore per il proprio lavoro. La passione non fa rima con burocrazia delle regole, non fa rima con controllo continuo, fa rima con responsabilità delegata, fa rima con controllo dei risultati e riconoscimento del merito. La passione dà la forza di superare ostacoli impensabili, ma da sola non basta. E infatti la seconda caratteristica di questa leadership, e queste sono leve organizzative, non caratteristiche qualitative, è il coinvolgimento. Il coinvolgimento che per me è un atto della persona, è la persona che si coinvolge. Il ruolo dell'impresa è creare le condizioni, trasparenza informativa sugli obiettivi, sulla strategia, sulle performance, chiarezza, a che le persone si sentano libere di coinvolgersi allineando i propri valori a quelli d'impresa, in maniera trasparente. La terza caratteristica della leadership è la fiducia e l'autonomia. Ho detto prima, stiamo parlando di leadership diffusa, un modello che delega in periferia. Senza autonomia e senza fiducia reciproca, tra chi dà la delega e chi la riceve, il modello è vuoto. La delega non porta alcun vantaggio, perché non si può esplicitare i risultati. E allora la fiducia reciproca e l'autonomia sono strettamente interconnesse, ma lo sono anche con la quarta caratteristica, che è quella delle competenze e conoscenze diffuse in ogni dove d'impresa. Non si può riporre la delega se la persona che la riceve non ha le competenze o conoscenze necessarie a svolgerla. In un'azienda organizzata in maniera uomocentrica, questa persona deve essere libera e sentirsi a suo agio ad alzare la mano e a dire io non ho il corredo necessario di conoscenze e competenze per ricevere questa delega. E l'impresa deve essere in grado di aggiornare il suo armamentario di strumenti a che la delega possa essere ben riposta. Questo significa conoscenze e competenze in ogni dove d'impresa. E poi altre due caratteristiche che sono leve organizzative. La prima è il rispetto, delle ultime due. Il rispetto è assiale in un modello organizzativo non gerarchico e non rigido. Il rispetto tra i colleghi per gli obiettivi di impresa, per gli obiettivi individuali, per la filiera, per tutti gli stakeholder di impresa è vitale. E l'ultima caratteristica è il sorriso. In un'impresa che ha come obiettivo la felicità, quale indicatore più spontaneo del sorriso può misurare lo stato di avanzamento della situazione? Inoltre il sorriso, quello sincero, è contagioso. Quello vero costituisce quell'aura positiva attorno alle persone che energizza l'ambiente di lavoro, creando quella bellezza dello stare bene insieme. E' chiaro che un modello organizzativo come quello che ho appena descritto, per essere radicato in impresa, ha bisogno di una cultura di impresa molto forte. E la cultura di impresa di cui vi parlo, che anche in questo caso con molta poca fantasia ho chiamato Great Place to Work, è una cultura di impresa che appoggia le sue forze su due pilastri. Il primo è il rispetto a 360 gradi, il rispetto per le priorità delle persone, il rispetto per la diversità. Non si può parlare di diversità e inclusione senza che la diversità sia valore per impresa, che la cultura dell'impresa la erediti come un valore, come un plus per l'impresa. E il rispetto a 360 gradi per l'ambiente, per tutti gli attori che insieme all'azienda costituiscono la sua filiera, da solo non basta pilastrare questa cultura. Il secondo pilastro è la felicità. E qui però devo esplicitare il concetto di felicità che sta alla base di questa cultura di impresa. La felicità non è il raggiungimento dell'obiettivo, in quel caso risulterebbe effimera. È l'intero percorso, tortuoso a volte, faticoso, fatto di inciampi, di cadute e di errori. Apro un tra parentesi, la gestione dell'errore va completamente rivoluzionata e va considerata come un passaggio, a volte anche necessario, ovviamente non voluto e non sperato, per raggiungere l'obiettivo. È lo stesso percorso di cui parlo, che fa la felicità, composto di gioie, di cadute, di voglia di rialzarsi e di farcela, per raggiungere l'obiettivo. Parlando di un percorso, si capisce come avere l'obiettivo finale di massimizzare la felicità e il profitto in maniera congiunta. Ponga l'attenzione sul percorso di carriera di ciascuno di noi all'interno dell'azienda e la sua coerenza col percorso di miglioramento continuo dell'azienda. Siamo in un mondo nel quale il purpose, il significato vero di fare impresa, è che tu sei al centro dell'organizzazione e quell'impresa vuole che tu sia anche un obiettivo di crescita di impresa e non un mezzo. E allora, detto questo, un'organizzazione che traguarda una cultura di impresa come quella che ho appena raccontato, è un modello organizzativo che utilizza i valori di questa cultura di impresa. Ma come li utilizza? Non come due prosciutti appesi da guardare e non da assaggiare. I valori traguardano il lungo periodo, ma vanno vissuti quotidianamente. Una proposizione di valore si esegue tutti i giorni. E ahinoi, chi comanda è l'esecuzione. E se l'esecuzione diverge dalla proposizione di valore, la proposizione di valore diventa come quei due famosi prosciutti appesi. Nessuno li assaggia, li guardano e non servono a nulla. E allora, quando l'uomo va al centro, come ho detto, in un'organizzazione come questa, voi rendetevi conto che ci va per merito e responsabilità. E il merito deve essere strettamente collegato alle caratteristiche della leadership omocentrica voluta. Quindi va rivoluzionato il modo di misurare, di contemplare le caratteristiche e i parametri del merito. È allineato al modello di leadership voluta. Quindi si passa da un modello di valutazione delle performance a un modello di valutazione dei comportamenti. Faccio un esempio. In un'azienda omocentrica, in cui si cresce per merito, il perimetro di responsabilità e le persone aumentano all'aumentare del loro merito, il merito è collegato appunto alle variabili di natura omocentrica e non solo a quelle di performance. Un criterio guida del merito è la valutazione del pettegolezzo nel modello che io ho costituito. Il pettegolezzo in un'azienda come questa è un virus killer, è letale perché rende tossico l'ambiente di lavoro e l'ambiente di lavoro è sacro, è obiettivo di impresa, la massimizzazione della felicità è obiettivo di impresa. Quindi le persone vengono premiate se in grado di eradicare il pettegolezzo dalla quotidianità. Ora, un'azienda che traguarda l'obiettivo di lungo periodo di massimizzazione del successo e quindi di creazione del valore pone la persona al centro e con lei pone anche la sostenibilità come obiettivo e non più come vingolo, ma la sostenibilità che intendo io vede le persone come attori irrinunciabili. Sono gli uomini che fanno la sostenibilità. Io dico sempre così, prima di piandare gli alberi piandiamo uomini buoni che non ne facciano carta o legna da ardere. E mi avvio alla conclusione. In un'azienda di stampo uomocentrico che mira al successo come obiettivo apicale di impresa, la relazione tra felicità e profitto non è di causa-effetto. La relazione tra felicità e profitto come per tutte le coppie di successo è una relazione basata sull'intima e sana complicità. Grazie.