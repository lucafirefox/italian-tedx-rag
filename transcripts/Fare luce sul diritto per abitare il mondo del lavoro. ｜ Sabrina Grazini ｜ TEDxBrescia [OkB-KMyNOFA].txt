 Ciao, sono Sabrina Grazzini, ho 31 anni e sono una consulente del lavoro, una divulgatrice e fieramente una content creator. Alcune persone di voi magari mi hanno già visto perché ogni tanto pubblico dei video in cui alla fine dico sempre e tu? Lo sapevi? Facendo questo strano gesto con le mani. Quello che sono oggi è frutto di un viaggio, un viaggio inaspettato e bellissimo, alla ricerca degli altri e successivamente alla ricerca della vera me stessa. Ma facciamo un passo indietro e andiamo con ordine. Tutto inizia a Torbole Casaglia, scuola elementare, classe prima, sezione A. Quando la maestra Mira disse, bambini, che cosa volete fare da grandi? Ecco, tra astronauti, calciatori, scienziati, ballerini, cantanti, supereroi, io alzai la mano convinta e dissi, la prima presidentessa della Repubblica. Poi continua al liceo, non ero una di quelle ragazze a cui si dice è brava ma non si applica. Io in realtà ero brava, mi applicavo, ma chiacchieravo davvero, davvero tanto. I professori erano disperati, così a un certo punto il professore d'inglese ebbe un'idea e mi disse, Sabrina, visto che non riesci a stare tanto attenta, facciamo una prova. Magari aiuta il professore di diritto, che era ipovedente, durante il cambio dell'ora te ne occupi tu e lo aiuti a cambiare classe. Accettai, dopo tutto, fare un giro per la scuola durante l'orario di lezione, non era male. Ecco, lì avvenne qualcosa che cambia l'esito della mia esistenza. Il professore per la prima volta mi capiva, mi ascoltava, mi incuriosiva, mi faceva fare domande. Ecco, fu una proprio di quei giorni in cui gli fece una domanda. In realtà io quella domanda non me la ricordo neanche, ma mi ricordo molto bene la risposta, perché suscitò qualcosa in me. Il professore mi disse, hai ragione Sabrina, io sono cieco, non vedo nulla, ma ho il diritto e il diritto è la mia luce. Quella frase mi fece aprire gli occhi e finalmente capì, mi sarei occupata per tutta la vita del diritto. Cosa scelsi? Scelsi diritto del lavoro. Perché? Semplice. Perché il nostro Stato, all'articolo 1, è fondato sul lavoro. E poi perché, secondo me, i lavoratori erano quelli che avevano più bisogno di luce. Quante volte cambia una normativa che impatta sulla loro quotidianità? Così poi scelsi giurisprudenza, andai avanti e feci una pratica molto dura e difficile, con tante sveglie la mattina presto e ti anti-pianti, ma questa è un'altra storia. E riuscii a realizzare il mio sogno. Ero diventata consulente del lavoro. Ecco, forse non avevo fatto i conti con una cosa, che per mantenere il mio lavoro avrei dovuto avere dei clienti. E io dei clienti ne avevo uno, un bar, con un dipendente e una busta paga e un fatturato garantito di circa 300-400 euro l'anno. Fu in quel momento che ad Andrea, che all'epoca era il mio fidanzato, assunto in prova a tempo determinato, che poi ho trasformato a tempo indeterminato come marito, ad avere l'idea. È andata bene. E mi disse, Sabrina ma tu parli sempre di diritti, parli sempre di lavoro, ma perché non provi a fare un video? Parli di quello che sei tu, parli delle ferie, del TFR, dei permessi, ma si dà che poi dopo lo sanno tutti, che la busta paga, piace a tutti. Mi sembrò un po' strano, però anche questa volta accettai l'idea. Mi misi davanti al mio smartphone e provai. Ecco, feci una volta il video, poi la seconda, la terza, la quarta, la quinta e ogni volta in me trovavo un nuovo difetto. Non ho mai avuto così tanta fantasia come in quella di trovare nuovi difetti. Però a un certo punto decisi di pubblicarlo. Ecco, vi svelo un segreto. Non ha fatto milioni di views. In realtà ne ha fatte circa un centinaio, di cui 50 erano mie amici e parenti, a cui avevo obbligato a guardare quel video e 50 volte ero di nuovo io, che continuavo a trovarmi nuovi difetti. Però accade qualcosa. Una certa Marta mi scrisse, grazie Sabrina, finalmente in questo periodo buio ho capito la cassa integrazione. Ero davvero preoccupata che non mi arrivassero soldi. Poi una seconda persona mi scrisse, grazie mille, mi puoi parlare per favore di quante ferie maturano al mese e da lì iniziai a capire. Ecco, io non mi sono mai sentita empatica. L'empatia ce l'aveva la mia mamma. Però ho trovato in quel momento una mia nuova forma di empatia. Per me l'empatia è semplicità. In una situazione attuale come questa, in cui l'occupazione migliora. Ma abbiamo ancora tantissimi morti sul lavoro, un problema di gender pay gap, di non accesso alle carriere, di cervelli in fuga e di giovani che non trovano lavoro. Ecco, conoscere i diritti per me è un diritto. Avevo deciso di occuparmi di norma, ma rendere quella norma normale era diventata la mia missione di vita. Quante volte, specialmente, se ci occupiamo di una materia tecnica, ci preoccupiamo di che cosa stiamo dicendo, di utilizzare quel termine corretto per mostrare che abbiamo studiato. Ecco, quante volte invece ci interroghiamo se quella persona che è davanti ci sta capendo. Empatia è capire l'altro, ma è anche aiutarlo a capire. E così il mio lavoro, che è un lavoro ordinario, è diventato per gli altri un lavoro straordinario. Perché non importa il che cosa facciamo, ma importa il come lo facciamo. E vedete, anche se ci sono le critiche, se ci sono gli haters, se ci sono chi vorrebbe che io stessi zitta, non posso stare zitta. Perché questa storia che vi ho raccontato, che parlava di io, io, io, in realtà non è più mia. È di quella Marta che ha capito la cassa integrazione. Ed è il mio Dominus che ha avuto il coraggio di insegnare a una giovane donna tutto quello che sapeva. È di Daniele che si diverte a raccontare tutti i lavoretti che ha fatto all'università. È di Alice che ha deciso di cambiare professione. Ma è anche di Elena che mi ha insegnato che nella vita non ci si realizza solo con il lavoro, ma ci si può anche realizzare facendo una vetta o una passeggiata in montagna. È di Giulia che ha iniziato il suo stagio, ma è anche del mio papà che conta i giorni per andare in pensione. Beato lui. È la storia di tutti noi. È la storia di persone che fanno del lavoro. È una storia di quelli che alcuni chiamano community, ma che per me è comunità. Una comunità che vive in un territorio, che vive in questo stato e che i nostri antenati hanno deciso di fondare sul lavoro. Vedete, io oggi non mi sento il mio posto, perché il mio posto è quella sedia in mezzo a voi. Io non posso insegnarvi nulla. Forse un giorno si si diventa presidentessa della Repubblica mantenendo la promessa che ho fatto a me stessa, ma posso solo condividere con voi quello che ho imparato. E ho imparato che semplificare un messaggio non svilisce il contenuto, ma lo fortifica e lo fa arrivare alle persone. Ho imparato che questo mondo non lo cambiano poche persone elitarie, ma lo cambiano tante persone ordinariamente straordinarie che fanno qualcosa per gli altri. Ho imparato che se devi spiegare a qualcuno la tassazione IRPEF ad aliquote progressive e lo fai col sorriso, è molto meglio. Ed ho imparato che la luce per diffondersi deve essere condivisa. Grazie.