 Buon pomeriggio, ormai direi buonasera a tutti. Anche io mi sono fatta questa domanda. Cosa fosse per me la bellezza? Non è semplice rispondere, ovviamente. Io ho dato una risposta legata all'esperienza di vita. Per me bellezza è armonia. Per me bellezza è libertà. È il sole, la luna, le stelle, il sorriso di mio padre e mia madre. L'aria che posso respirare. Questo concetto di bellezza si lega molto a quello di gratitudine. Senza gratitudine non possiamo ammirare e apprezzare tutto quello che ci circonda. E più sono grata e più mi accorgo di quanta bellezza ho intorno. Credo che ognuno di noi abbia la necessità di esprimere se stesso, in qualche modo, di trovare un linguaggio, una forma. Secondo il proprio bagaglio, secondo il capitale dei doni che ci è stato conferito sin dalla nascita. L'idea è quella, che mi sono fatta, di appartenere a un grande disegno nell'universo. Come fossi un minuscolo puntino. È un meccanismo di difesa, sentirsi un puntino nell'universo. Un puntino spaiato in mezzo a milioni di puntini. Con una collocazione ben precisa, ogni puntino ha un compito preciso e dall'alto forma un disegno che è un capolavoro. Proprio per questo considero l'arte come una forma necessaria. L'arte ti permette di sollevarti, di evolverti spiritualmente. La possibilità di creare qualcosa che prima non c'era. Non importa se è bene o male. Quello che importa è come ci si sente mentre si crea. Per quanto mi riguarda, questo processo mi ha dato la possibilità di accorgermi che esistevo. Perché io non lo sapevo che esistevo. Mi sono accorta di questo grazie al fatto che potevo lasciare un segno. Sono sempre stata, fin da ragazza, un'adolescente insolita. Al contrario, un'adolescente contrariata. Non mi piaceva fare parte del branco, non mi identificavo con nessuno. Avevo il mio mondo fantastico, fatto di immagini, colori, sensazioni. Col tempo sono arrivati gli esami di maturità. E quindi all'epoca io decisi di dare filosofia e matematica. Due materie che dicono siano collegate dal ragionamento. Vi assicuro che con tutti gli sforzi e tutti i ragionamenti che potevo fare, veramente la memoria doveva essere solida. E non riuscivo meccanicamente a imparare tutte quelle formule e quelle nozioni. Allora ho fatto una cosa molto semplice. Mi sono accorta che quando leggevo i testi di filosofia mi apparivano delle immagini nitide che proprio mi venivano a cercare, mi venivano a bussare. Io non ho fatto altro che sfruttare queste immagini e metterle al servizio dei miei esami di maturità. Quindi ho preso gli strumenti a me più congeniali, che sono i colori ed i pennelli, e nell'arco di una notte ho realizzato la prima tela. Una tela dedicata al pensiero filosofico di Arthur Schopenhauer, che all'epoca coincideva con la mia visione del mondo non proprio così ottimistica. Finalmente potevo vedere davanti ai miei occhi il mondo come rappresentazione. Finalmente avevo dato una forma alla volontà involontaria che impregna la natura in ogni sua parte, nel settore umano, nel campo animale, in quello vegetale. Potevo vedere il libro della conoscenza nascosto dal velo di Maya. Ma la cosa che più mi gratificava era che potevo ammirare il famoso pendolo che oscilla tra la noia e il dolore. Insomma, avevo creato un'immagine che era un puzzle, fatto da tutti questi tasselli, altro non erano che metafore abbinate alle parole che mi permettevano di veicolare il pensiero filosofico di Schopenhauer. Quindi l'idea aveva funzionato. Potevo trasformare le parole in immagini. Mi sono presentata agli esami di maturità con la tela ancora fresca, con quella tremarella che contraddistingue ogni maturando. Però una volta sedutami su quella sedia ho trasformato la paura in gioia di trovarmi lì. Anche la commissione, devo dire, ha apprezzato molto l'audacia di questo gesto. Da quel giorno non mi sono più fermata. Non ho fatto altro che continuare il mio gioco preferito. Soltanto ho alzato l'asticella delle difficoltà, non tanto per complicarmi la vita, ma perché mi serviva qualcosa che potesse trasformare un disegno statico in qualcosa di dinamico, qualcosa che mi permettesse di raccontare una storia o più storie. Questo elemento l'ho trovato nella sabbia. Un elemento fragile, duttile, ma la fragilità della sabbia è contrapposta dalla forza e dalla incisività dei concetti che si possono esprimere attraverso di essa. Vi assicuro che non è affatto facile. Io confido nella sabbia e ho la fortuna che i granelli mi ubbidiscono, altrimenti non so come riuscirei. Bene, devo molto a quest'arte, devo molto all'aver creduto in questa idea innovativa, ma soprattutto vi posso dire che ho trovato tanta bellezza in questa nuova forma di comunicazione ed è un'arte che mi ha insegnato moltissimo. In primis mi ha insegnato la necessità e la bellezza del cambiamento, che è un processo necessario per la crescita e per l'evoluzione. Poi mi ha insegnato la lezione più dura, quella più severa, quella che gli esseri umani mal digeriscono ed è il distacco, il distacco dalle cose belle, se ci pensate, quando sono davanti al disegno più bello che in quel momento ho potuto realizzare, è necessario che io lo distrugga affinché ne possa costruire un altro e per fare questo occorre il coraggio. Quest'arte mi ha insegnato che per apprezzare la luce occorre l'ombra, mi ha insegnato che si può fare molto con poco, mi ha insegnato che c'è bellezza non solo nella forma intrinseca degli oggetti, ma anche nello spazio che essi delimitano. e mi ha insegnato soprattutto una cosa bellissima, che se abbiamo il coraggio di osare e credere nelle nostre potenzialità, può avvenire una cosa bellissima. Si possono aprire nuovi mondi e nuovi modi per creare bellezza e rigenerarla. Adesso seguitemi perché dalle parole passiamo ai fatti. di rinconi Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Autore dei sottotitoli e revisione a cura di QTSS Grazie. Grazie. Grazie. Grazie. E comunque siete bellissimi!