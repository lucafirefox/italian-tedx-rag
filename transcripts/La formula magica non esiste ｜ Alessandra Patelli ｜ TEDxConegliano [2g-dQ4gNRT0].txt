 Rocco Morata Revisore Correva l'anno 2008. Io avevo 17 anni. Frequentavo il terzo anno al Liceo Scientifico Marconi, a Conegliano. Facevo sport perché mi piace, mi piaceva la competizione, Mi piace fare fatica, ma non ero totalmente appagata da quello che facevo e nella mia testa c'era un pochino l'idea di lasciare e chissà iscrivermi magari in palestra. Come per mia sorella qualche anno prima, la mia famiglia mi aveva organizzato per quell'estate un viaggio studio, un viaggio di tre settimane in America per imparare l'inglese. Quindi parto, vado in Connecticut e qui incontro Stephanie. Stephanie è la ragazza che mi ospitava, aveva la mia età e faceva canottaggio e mi chiese se io volessi provare questo sport. Ma canottaggio? Qualcuno di voi sa che cos'è il canottaggio? A Conegliano non esiste. Io sono sempre stata però abbastanza intraprendente per cui decisi di provare. Mi ricordo poco di quella settimana di allenamenti, quello che so di per certo è che è stato un colpo di fulmine. Mi sono innamorata di questo sport, mi sono sentita subito a mio agio, ho chiamato la mia famiglia in Italia e gli ho detto io voglio fare canottaggio. Abbiamo trovato quindi la società più vicina a Treviso e è iniziata così la mia nuova routine alla mattina in classe, al pomeriggio con Egliano Treviso, Treviso con Egliano in treno per fare ogni giorno gli allenamenti. Nel 2010 ho preso la maturità scientifica, avevo già fatto il test per entrare al Politecnico, ma non ero molto decisa della scelta e nella mia testa c'era l'idea di fare medicina. Mi sono quindi iscritta al test, l'ho passato e ho deciso che quella sarebbe stata la mia strada e devo dire che sono stata contenta della scelta fatta. Mi sono quindi trasferita a Padova e ho iniziato il mio percorso di studi. Nel frattempo avevo continuato a remare, avevo iniziato a vincere qualche garetta e per questo ho preso contatti lì con la società La Canottieri Padova, però il canottaggio rimaneva un pochino una passione, quello che noi chiamiamo un hobby. Tutto cambia nell'aprile 2011. Nell'aprile 2011 vinco, molto inaspettatamente anche per la sottoscritta, la prima gara nazionale e lì vengo convocata in quello che è il gruppo olimpico. Ma cosa significa far parte del gruppo olimpico nel canottaggio? Nel canottaggio tutti gli atleti più forti dalle varie città italiane vengono convocati nella stessa città che poteva essere Parese, Sabaudia, quindi sotto Roma o Piediluco in provincia di Terni e si stava tre settimane in raduno e una settimana a casa. Capite bene che il tempo lontano da casa era tanto. Io mi trovavo all'inizio dell'università, avevo appena terminato il primo semestre, avevo appena iniziato a capire come si studia, a fare le amicizie, a frequentare i mercoledì universitari, non sapevo bene cosa fare. E lì probabilmente è subentrata un pochino la piccola Alessandra che è in me e che si narra in famiglia che nel 1996, guardando le Olimpiadi di Atlanta, disse io voglio fare le Olimpiadi. E quindi, forse con un po' di coraggio e anche con un po' di ingenuità, ho deciso di intraprendere questa strada senza ovviamente lasciare i miei studi. Dovete sapere che il canottaggio è uno sport molto molto faticoso. Richiede molti allenamenti dai 13 ai 15 a settimana. Questo vuol dire due allenamenti al giorno, se non tre, solo la domenica pomeriggio è libera. Nelle settimane di carico si arrivano a fare anche 250 chilometri tra barca, corsa, bicicletta, pesi, circuiti, poi ci sono le riunioni tecniche, si vive tutti in un albergo, quindi si vive in una stanza d'albergo. È sicuramente impegnativo. La medicina, non sto qua a dirvelo, bisogna studiare, bisogna avere memoria, bisogna avere curiosità, bisogna avere tempo. Ma quindi, se l'essermi ritrovata con il canottaggio e l'università insieme è avvenuto un pochino per caso o per destino, devo ancora decidere un pochino in cosa credo, il tempo che io ci ho dedicato per cercare almeno di arrivare ad alti livelli è stata una mia scelta. Una scelta che io ho preso e ripreso nonostante i momenti di difficoltà che si incontrano durante il percorso. Perché io, sì, vengo sempre presentata, mi fa piacere, come il medico che ha fatto le Olimpiadi, però i momenti di difficoltà sono stati sicuramente superiori rispetto ai successi, rispetto alle vittorie. Sicuramente alla fine, nel 2017, mi sono laureata, ho poi deciso di intraprendere la specializzazione in medicina dello sport, giusto per rimanere un pochino nell'ambito. E poi, durante la mia carriera sportiva, ho partecipato a due Olimpiadi, a Rio de Janeiro nel 2016 e a Tokyo 2020, che poi in realtà è stato nel 2021. Ma quindi quando vengo invitata, tutti a parlare, o comunque le persone, la domanda che mi fanno è come si fa a conciliare due cose così totalizzanti? Ecco, questa è una domanda che un pochino mi mette sempre in difficoltà, perché ho paura di dare delle risposte scontate. Però, guardandomi indietro, rianalizzando un pochino il mio percorso, quello che mi sento di dire è che sicuramente una formula magica non esiste. Quella, purtroppo, non c'è. Sicuramente l'importante è avere un obiettivo, un obiettivo ben chiaro, un obiettivo che ci appassiona, un obiettivo per il quale siamo disposti a sacrificare qualcosa, che può essere le nostre qualche ora di sonno, le uscite con gli amici. Questo perché, una volta raggiunto il risultato, il sacrificio non viene più percepito come tale, e questo ve lo posso assicurare. Mi ricordo benissimo quando, al termine passato un esame, magari un esame grosso, anatomia, farmacologia, chiamavo a casa e dicevo è andato. Mi sentivo libera, mi sentivo leggera, e non mi ricordavo quasi più delle 14 ore passate a studiare per cercare di arrivare preparata. Oppure, al termine di una gara, il canottaggio vi diceva, è uno sport molto molto faticoso, si fanno 2000 metri di gara, l'urlo liberatorio sul traguardo è una cosa bellissima, una liberazione. Ho messo in quei due chilometri tutti gli allenamenti dell'inverno e dell'estate. Ovviamente, avere un obiettivo non basta. A fianco, secondo me, ci deve essere disciplina. Io sono sempre stata molto disciplinata, molto lì già alle regole, e non pensate che uno si sveglia tutti i giorni ed è contento di fare 30 chilometri in barca, incastrarci un tirocino, dire di no all'amico. Non è così, le giornate nere ci sono per tutti. Ma lì è subentrata la mia disciplina. Senza disciplina non sarei mai arrivata ai miei risultati. Altra cosa, secondo me, estremamente importante è la capacità di adattamento. Adattamento alle situazioni, adattamento alle persone che magari non ci vanno tanto a genio, adattamento a dei cambi repentini di scenario. Questo un pochino me l'ha insegnato il mio sport. Il mio sport si fa all'aria aperta, bisogna cercare di remare e dare il massimo, sia che ci sia caldo, freddo, onde, vento. Pensate che a Rio de Janeiro, la mia prima Olimpiade, ogni giorno hanno rimandato la mia gara. Io arrivavo lì, vedevo il campo gara bruttissimo, bisognava comunque iniziare il riscaldamento, c'era tanta tensione, tanta adrenalina. Eravamo lì per uscire in barca, gara annullata. Si ritorna indietro in albergo, cala l'adrenalina, bisogna riprepararsi per il giorno dopo. L'unica cosa che potevo fare era adattarmi, non avevo altra scelta. Ma quindi tu, Alessandra, mi dici, io ho un obiettivo, mi adatto alle situazioni, sono disciplinato, ci metto un po' di perseveranza, un po' di organizzazione, raggiungo sicuramente il risultato. Non è così, e tutti lo sappiamo. Ma ecco, riguardando sempre un pochino indietro, sono certa nel dire che non è tanto la meta quanto il viaggio, e non vuole essere una frase fatta. perché io penso che il tempo che io ho dedicato a due attività così totalizzanti, senza avere la garanzia del risultato, perché quando io studiavo, non sapevo se avrei passato l'esame, quando io mi allenavo, non sapevo se sarei stata in squadra. Però questo ha fatto sì che io mi creassi una struttura emotiva in grado di affrontare tutte le difficoltà che la vita ci mette davanti. mi sono creata una mia eredità personale, un'eredità che io adesso cerco di ritrasportare qui, sono ritornata a vivere a Conegliano, dove sono nata e cresciuta, e adesso anch'io sto cercando di ricrearmi una nuova identità, dei nuovi obiettivi lavorativi. Per cui, quello che appunto mi sento di dire a tutti, a giovani e meno giovani, è di avere un sogno. bisogna poi elaborare un piano per raggiungerlo. Bisogna avere un piano B, perché il piano B ci permette di essere un pochino tranquilli di fronte a quei cambi di scenario che la vita a tutti mette di fronte. Bisogna scegliere con cura le persone che ci stanno a fianco durante il viaggio. Createvi una vostra eredità personale, createvi la vostra unica identità. Grazie. Grazie. Grazie. Grazie. Grazie.