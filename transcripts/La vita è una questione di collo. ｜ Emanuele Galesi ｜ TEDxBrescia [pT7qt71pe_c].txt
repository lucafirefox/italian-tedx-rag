 La vita è una questione di collo. Mi capita mai di avere in testa una frase senza conoscerne appieno il significato? A me succede di continuo. È come se il mio cervello fosse più rapido di me nell'afferrare le cose e mi tocca inseguirlo per capire cosa voglia dirmi. Questa frase, la vita è una questione di collo, mi è venuta in mente guardando i disegni di Aldo, un bambino con cui ho lavorato alla primaria. Quando l'ho conosciuto ha fatto questo disegno, eravamo in novembre. Poi c'è stato quest'altro, intermedio, attorno a gennaio. E poi infine quest'ultimo, fatto a maggio. Allora i dettagli di questi disegni li vedremo dopo. Ma intanto vorrei dirvi che la mia esperienza con Aldo era la prima di insegnamento prolungata e continuativa dopo che avevo deciso di cambiare lavoro in maniera radicale. Per 15 anni ho fatto il giornalista, 10 dei quali come redattore professionista al giornale di Brescia, con un contratto a tempo indeterminato. E poi a un certo punto nel 2021 basta, decido che è arrivato il momento di cambiare. Se chiedessi a 10 di voi i motivi per cui non si trovano più bene con il lavoro che fanno, uscirebbero 10 motivazioni diverse. Eppure in qualche modo alcune dinamiche sono simili. Io, se ripenso a quel periodo, vedo una mosca che va a sbattere contro il vetro. Vede il mondo, ma non capisce perché, non riesca a raggiungerlo. E continua a sbattere, a sbattere. Va avanti così. Io faccio parte di una generazione oltretutto abituata a vedere il posto fisso come una meta. E in quel periodo mi rendo conto che quel posto, per quanto fisso, non è più il mio. È un processo molto lungo, quello con cui giungo a questa decisione, altalenante. Ci sono momenti in cui mi chiedo, vado o non vado, cosa devo fare. E la svolta arriva però con il pianto notturno di alcuni vitelli. È il 2020, è l'estate immediatamente successiva al Covid, e io sono in vacanza al mare con la mia famiglia, mia moglie e i miei figli, e festeggio il mio quarantesimo compleanno. Oltretutto lo faccio con la mia prima vera nuotata in mare, perché nei mesi precedenti mi ero regalato un corso di nuoto per superare la paura dell'acqua, che mi aveva lasciato una maestra di nuoto cattivissima. che avevo avuto a bambino, classica. Supero questa paura, nuoto in mare aperto, e poi la sera festeggio, con mia moglie, appunto, i miei figli, ci divertiamo, ma poi quando si tratta di dormire io resto sveglio, invece gli altri dormono. Beati, fa un caldo terribile. Siamo in un agriturismo, in campagna, ho sete, e faccio l'errore in cui tutti cadrebbero. Guardo il cellulare. Ci sono alcuni messaggi di auguri, classici, che arrivano in ritardo, e poi ci sono anche alcuni messaggi di lavoro. Annunciano alcuni cambiamenti organizzativi. Piccole cose. Ma io mi arrabbio. Perché devo venirne a conoscenza così? Oltretutto è il mio compleanno. Mi arrabbio con me stesso. Perché devo preoccuparmene? No. In fondo sono lì per fare altro. Ma la mia insonnia, dopo questi messaggi, si trasforma in un malessere, vero e proprio. Inizio a stare male, la sete aumenta, mi sento soffocare. E in più, all'esterno, ci sono alcuni vitelli che piangono. È la cosa più angosciante che abbia mai sentito. Il pianto della disperazione più nera. Il giorno dopo scopriamo che quei vitelli piangevano così perché erano appena stati separati dalle loro mamme. Mi sento male, oltre che per me, anche per loro. Quel malessere diventa un dolore fisico. Guido verso casa, stando sempre peggio. E il giorno dopo poi vado in ospedale per farmi vedere. E mi operano d'urgenza perché ho l'appendicite, sta per sfociare in peritonite. E in 48 ore passo dal mare ai vitelli alla stanza d'ospedale. In cui sono completamente solo, oltretutto, perché c'è il covid. Non si possono ricevere visite. Ho il drenaggio nella pancia e un catetere infilato nel pisello. Umiliazione massima. Ho lottato come un matto per non farmelo mettere. L'infermiera a momenti mi lega e mi sgridava anche. Mi diceva che anche lei l'aveva messo e non l'aveva fatto male. Va bene. Allora. E in più mi sgridava, mi puniva. Sembrava quella maestra di nuoto che avevo avuto da bambino. E mentre sono lì, in quei giorni, rifletto. Insomma, non si può avere una reazione del genere per dei messaggi di lavoro. Mi sembra di aver raggiunto un limite. Mi sembra che ormai basti niente per avere una reazione autoimmune, per avere un'infiammazione, un'infezione. E penso che è arrivato il momento di cambiare. Per tanto tempo non ho ascoltato le voci che dentro di me mi dicevano di farlo. Ma quei vitelli non li posso certo zittire. E credo che sia arrivato il momento di non fare più come la mosca che va a sbattere contro il vetro, ma di guardarmi attorno e cercare altro. E' forse per questo che la vita è una questione di collo. Va bene, cambiamo, ma per fare cosa? Non è facile. Però alcune persone attorno a me, mia moglie, i familiari e anche alcuni miei amici più stretti mi dicono perché non insegni? Perché non provi a insegnare ai bambini? E io da questa piccola, piccola idea inizio a costruire un orizzonte più ampio. Oltretutto già mi aspetto che nelle scuole non aspettino altro che me. Ah, benvenuto signor maestro, signor giornalista. Prego, venga pure col tappeto rosso. Ah, anche scritto un libro. Ma bene, bene, bene. Invece no. Serve una laurea specifica. Non è uno scherzo. Cinque anni, no? E altro che signor giornalista. Devo ripartire ormai, come uno qualsiasi. E mi rimetto a studiare perché c'è un test d'ingresso. E studiare vi assicuro è un ottimo modo per ripartire. Perché ti costringe a confrontarti con te stesso. Io all'inizio devo preparare questo test e faccio errori di ogni tipo. Non mi ricordo più quanto fa un quarto più un quinto. Vediamo. Non è facilissimo. Dopo un po', quando non sei più abituato. Però, oltre a questa abitudine a sbagliare e a ripartire, c'è anche un'altra frase che un mio collega al giornale diceva. Molto semplice. Le cose. È sempre meglio saperle che non saperle. E quindi io, su queste cose nuove, costruisco il mio percorso. Tant'è che quando arriva l'ultimo giorno in redazione, un mio collega mi chiede, ma tu cosa fai stasera? Caghi sulla scrivania come l'ascito? E io dico, no, perché dovrei farlo? In fondo non è più la rabbia che mi sta portando via. È la voglia di costruire qualcos'altro. È chiaro che cinque anni di studio sono tanti. Io provo però a relativizzare il tempo. Non più a pensarlo come una striscia che va da A verso B, quella linea che impariamo a scuola, ma come un tappeto. Un tappeto in cui si intrecciano le persone che incrociamo, le nostre esperienze, la nostra vita, l'immagine della nostra vita. E in questo tappeto ci sono alcuni fili penzolanti che rimangono lì, dimenticati a volte. Io prendo quelli della mia infanzia, quelli della mia scuola, quelli delle mie maestre, dei miei maestri, i miei compagni di classe, i miei amici, quelli dei miei figli. E inizio a intrecciare lentamente una nuova immagine della mia vita, un nuovo pezzetto. E tra questi fili, improvvisamente, compare anche Aldo. È inatteso. Perché d'altra parte i bambini sono così. Sono la fonte dell'inaspettato. Aldo appunto ha sei anni quando lo incontro. Io inizio a insegnare a scuola perché nel frattempo ho superato il test d'ingresso e come sapete ogni anno mancano migliaia di insegnanti per cui chiamano anche me. Grazie al fatto che, oltre a essere universitario, ho la fedina penale pulita e nel frattempo ho imparato a fare un quarto più un quinto. Aldo ha bisogno di essere guidato in tutto all'inizio. Non sa tenere in mano la matita correttamente, la tiene a pugno, così. Il mio lavoro, il nostro lavoro in classe all'inizio, è quello di farlo passare dal pugno al becco. Lui lo fa soprattutto il pugno, poi ogni tanto si ricorda e si mette a becco. E ogni mattina io mi domando, ma oggi da dove partiremo? Dal pugno o dal becco? A volte mi sento anche un po' inutile. È praticamente la mia prima vera esperienza. E non capisco quanto di quello che io cerchi di insegnargli resti effettivamente in lui e quanto invece scivoli via. Ma nel mio nuovo percorso ho capito due cose. La prima è che sbagliare appunto non significa fallire. Ci puoi sempre riprovare il giorno dopo. E la seconda cosa lo dice un mio professore di psicologia a lezione, Edoardo Bracaglia, dice che di fronte alle difficoltà di un bambino l'unica cosa che si può fare è crederci al di là di ogni ragionevolezza, in maniera smodata. Perché non c'è un tempo standard per tutti per acquisire determinate competenze. ognuno al suo ritmo, ognuno al suo tempo. Noi possiamo fare una cosa, possiamo secondare questo ritmo, ma dobbiamo prima ascoltarlo, dobbiamo metterci alla pari con questo tempo e dobbiamo accompagnarlo. Ci dicono sempre, sii te stesso, credi in te stesso, ma il punto qui è credere nella persona che hai accanto. E così, tra un pugno e un becco, impariamo anche le lettere, ovviamente, i numeri, e disegniamo, disegniamo tantissimo. Stelle, cuoricini, case, alberi, e anche la figura umana, che per i bambini è molto importante perché è legata al modo in cui si percepiscono. E quindi arriviamo a questo disegno che vi mostravo all'inizio, questo fatto a novembre, quest'altro di gennaio, e infine l'ultimo di maggio. Allora, mi ricordo benissimo che eravamo lì in aula e gli ho detto, dai Aldo, disegna te stesso. E lui ha fatto l'omino piccolino, che vedete. Poi a un certo punto mi dice, aspetta, aspetta, e disegna l'altra figura più grande. E io gli chiedo, ma chi è questo qua? E lui, con una voce bassissima, perché parla con un volume minimo, mi dice, è il maestro Emanuele. E poi fa subito un cuoricino accanto. Allora, se fossimo in un film, questa sarebbe la scena commovente, no? Quella in cui il protagonista piange e c'è una musica emozionante. Ma non siamo in un film, siamo a scuola, appena suonata la campanella della ricreazione, c'è il caos. Merendine che esplodono, sedie per terra, astucci che si rivaltano. E quindi, insomma, non è un'atmosfera molto raccolta. Aldo mangia la sua merendina, intanto però io sono lì, ci sono rimasto. Un po' perché mi ha inserito nella sua rappresentazione del mondo. E un po' perché mi ha dato un posto che io pensavo di non avere più. E mi dice che quel posto è proprio lì, accanto a lui. Finita la ricreazione, poi ne approfitto per fargli alcune domande sui disegni che ha fatto. Gli faccio nominare le parti del corpo per riconoscerle. I piedi, le gambe, le braccia, le mani. E mi accorgo che tra le cose che non disegna manca proprio il collo. E gli dico, Aldo, guarda che non hai disegnato il collo. E lui non reagisce. E mi viene un dubbio. Aldo, ma tu dov'è che hai il collo? Rimane impietrito. Si guarda attorno come a cercare un suggerimento, come se il collo fossi da qualche parte. E poi mi dice, non ce l'ho. Non ce l'ho. Io in effetti ho sempre dato per scontato che Aldo sapesse di averlo. Ma se la vita è una questione di collo, non c'è niente che si può dare per scontato. Anche perché in effetti noi il collo da soli non possiamo vederlo. Ci vuole uno specchio. Ci vuole qualcuno che ce lo indichi. Abbiamo bisogno di una guida. Abbiamo bisogno di qualcuno che creda in noi al di là di qualsiasi ragionevolezza. Ripenso alle persone che mi avevano detto, perché non previ insegnare? Forse vedevano in me qualcosa che io non vedevo. E ho pensato che in generale magari noi non facciamo delle cose perché non le vediamo. perché non sappiamo nemmeno di avere dentro di noi le risorse per farle. E ci vuole questo qualcuno che ce le indichi. Non restateci male però, perché questa storia che vi ho raccontato non ha una fine. È un po' come quando si passa dalla nuotata in mare, anzi, da quella in piscina dove c'è il bordo, ogni 25-50 metri, a quella in mare dove sei tu che decidi fin dove puoi spingerti. Te la devi sentire. Io non so se c'è un obiettivo a lungo termine, un traguardo, ma so però qual è la prossima cosa che dobbiamo fare, cioè portare Aldo a sentire che ha un collo, a vederlo, a toccarlo, a disegnarlo e a utilizzarlo come tutte le risorse che ha fuori e dentro di sé. Perché la vita è davvero una questione di collo. E per capirlo ci vuole tutto. Ci vuole una mosca che va a sbattere contro il vetro, ci vuole un tappeto con dei fili da intrecciare e ci vuole anche il pianto notturno di alcuni ritelli. A patto però di ascoltarli, di ascoltarli davvero.