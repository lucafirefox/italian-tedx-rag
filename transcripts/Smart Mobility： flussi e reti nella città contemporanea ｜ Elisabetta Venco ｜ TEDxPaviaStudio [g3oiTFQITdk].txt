 La mobilità descrive la capacità delle persone e delle merci di muoversi nello spazio. Ma la mobilità non è solo asfalto, traffico, barriere, ma sono anche le persone che traggono dal movimento quotidiano un'esperienza sensoriale. E proprio attraverso il movimento lungo le strade e le ferrovie hanno la percezione del cambiamento della campagna e delle città. La mobilità rappresenta un elemento di straordinaria importanza per lo sviluppo socio-economico dei territori, ma anche per quanto riguarda gli aspetti della qualità di vita delle persone, quindi di tutti noi. Di contro, la mobilità rappresenta anche un elemento di forte criticità all'interno dei centri urbani. Questo è dovuto in particolar modo al fatto che nel passato le infrastrutture venissero adagiate semplicemente all'interno dei territori e non erano considerate come degli elementi integrati con essi. Questo ovviamente ha portato a degli squilibri nella diffusione delle funzioni, dei servizi, delle persone e dei beni. Le trasformazioni in atto però fanno capire come si stiano attivando dei cambiamenti nella fruizione, nell'utilizzo, nella percezione e nella gestione delle infrastrutture. Essendo noi persone delle entità dinamiche complesse, è attraverso il movimento che esprimiamo completamente chi noi siamo. E quindi la volontà di muoversi all'interno dello spazio è strettamente collegata anche alla volontà di ridare identità ai luoghi. E questo è ancora più strettamente collegato alla necessità di organizzare le infrastrutture e ridare nuova vita attraverso la rigenerazione urbana. Ma in chiave smart. Questo implica l'utilizzo della tecnologia e un diffuso livello di innovazione attraverso l'utilizzo di attività, di elementi e di sistemi che permettono di fluidificare i flussi di persone, informazioni, merci e veicoli. Gli elementi presi in considerazione quindi diventano punti salienti per lo sviluppo anche sostenibile delle città. È indubbio che la nostra libertà di movimento sia un'espressione delle attuali trasformazioni indotte dalla globalizzazione e anche dalla rivoluzione tecnologica in atto. La nostra voglia di movimento, anzi la nostra voglia di libertà di movimento ha sicuramente prodotto anche delle situazioni però di conflitto all'interno dello spazio e ha portato a dei costi significativi in termini di impatti ambientali, di impatti economici e di impatti sociali. Basti pensare all'inquinamento acustico, all'aumento dell'inquinamento atmosferico, alla forte rilevanza data dalle infrastrutture sull'aumento delle isole di calore a livello urbano, ma anche sulla riduzione degli abitati naturali, sulla riduzione della coesione delle comunità. Ovviamente poi i costi legati anche agli incidenti, alla riduzione della sicurezza nel movimento e a tanti altri elementi di questo tipo. Ed è in questo complesso panorama che entra in gioco la smart mobility. Nel contesto della città e delle infrastrutture il termine smart o intelligente implica un ambiente connesso con la tecnologia. Quando parliamo di smart la prima cosa che ci viene in mente è ovviamente la smart city e dal punto di vista urbanistico la smart city è un insieme di strategie e azioni di pianificazione volte a distribuire i nuovi elementi digitali dell'innovazione all'interno del contesto cittadino per favorire uno sviluppo sostenibile della città stessa e ridurre l'impatto ambientale. Attraverso che cosa? Attraverso l'utilizzo delle innovazioni tecnologiche in campo ambientale, in campo infrastrutturale e anche in campo dell'efficienza energetica. Si capisce quindi che la smart mobility è solo uno degli elementi che caratterizzano la smart city, ma sicuramente uno dei più importanti in quanto di fondamentale importanza in tutti i contesti urbani, sia nelle grandi città, sia nei piccoli borghi diffusi, sia nei territori agricoli che nelle aree interne. E se la smart city può essere equiparata ad un organismo vivente, la smart mobility è il suo sistema circolatorio. Ma che cos'è effettivamente la smart mobility? La smart mobility è una pianificazione intelligente delle risorse in materia di trasporto urbano che vuole organizzare, ottimizzare e innovare tutti i servizi relativi alla mobilità, in modo tale da poter rendere più fluido il traffico all'interno dei centri urbani e dei territori, ma anche ridurre i disservizi, ridurre gli sprechi di tempo e agevolare l'accessibilità. In questo modo vuole dare la possibilità a tutti gli utenti di fruire in modo completo e continuo dello spazio costruito. Inoltre la smart mobility utilizza le innovazioni tecnologiche al fine di riorganizzare gli elementi della mobilità e inoltre sfrutta l'intelligenza artificiale e i dati provenienti dalla rete dei sensori del traffico e anche dai feedback degli utenti per individuare quali sono i percorsi che tutti noi compiamo ogni giorno e quindi prevedere gli itinerari di viaggio. Inoltre entra direttamente nel controllo dei punti critici del traffico e proprio su questi può agire in tempo reale con delle ottimizzazioni dei segnali stradali, con delle modifiche dei percorsi dei trasporti pubblici al fine di ridurre la congestione del traffico. Tra i pilastri della smart mobility ritroviamo sicuramente la volontà di migliorare la sicurezza, quindi ridurre gli incidenti aiutando la decongestione del traffico. Ma poi la smart mobility vuole anche migliorare l'accessibilità, quindi rendere tutti i mezzi di trasporto pubblico adatti ad ogni utente ma permettere anche ad ogni utente di raggiungere ogni porzione del territorio. Inoltre lavora per l'aumento della flessibilità, quindi per poter dare la scelta agli utenti di decidere qual è l'itinerario migliore e anche il mezzo di trasporto da poter utilizzare. Lavoro inoltre sul miglioramento dell'efficienza e dell'integrazione, ovvero all'interno di uno stesso percorso, io utente, posso decidere di utilizzare diversi mezzi di trasporto, per esempio l'autobus, la bicicletta o semplicemente spostandomi a piedi in un unico e ottimizzata rete dei trasporti. Quindi se la smart city vuole ridurre il suo impatto ambientale, così la smart mobility vuole aumentare la sostenibilità all'interno dei centri abitati. Infatti incentiva gli utenti, all'utilizzo dei mezzi green, all'avanguardia e anche questo permette un cambiamento degli stili di vita. Inoltre l'altro pilastro della smart mobility è sicuramente la convenienza economica, quindi un prezzo dei mezzi di trasporto adatti ad ogni esigenza, ma anche la voglia di far utilizzare i mezzi pubblici e quindi non quelli privati, sicuramente lavora per una riduzione dei costi e anche dell'impatto ambientale. Tra quindi le varie applicazioni che possiamo elencare della smart mobility ritroviamo sicuramente la gestione del traffico, l'ottimizzazione del trasporto pubblico, ma anche la riduzione degli impatti della mobilità all'interno del territorio e poi il voler vedere la smart mobility come una mobilitessa service, quindi una mobilità per il servizio. Questo cosa intendiamo con questo? Intendiamo l'utilizzo di un'unica piattaforma che permetta di gestire in modo integrato sia la pianificazione che la prenotazione che poi il pagamento del proprio viaggio, comodamente attraverso i propri device. È da tenere in considerazione che nelle nostre città italiane quasi un terzo dei trasporti presenti all'interno dei centri abitati è dato dal trasporto delle merci. E se prima questo era destinato esclusivamente ai bisogni del commercio di base, ora si è aggiunta anche la consegna a domicilio degli acquisti di beni materiali online. E le prospettive dell'aumento dell'e-commerce rendono di fondamentale importanza lo sviluppo delle tecnologie anche per la logistica dell'ultimo miglio. Per logistica dell'ultimo miglio si intende l'ultimo anello della catena logistica dal fruitore al consumatore, che è anche quella che ha sempre creato i maggiori impatti all'interno dei centri abitati, perché molto spesso veniva fatta con logiche irrazionali e con mezzi di trasporto obsoleti e decisamente inquinanti. Ma è anche quella che ha sempre voluto dare maggiore importanza alla tecnologia, per riuscire a garantire ai propri utenti una scelta dal punto di vista dei tempi, delle modalità di consegna e quindi per riuscire a ridurre i prezzi. Ovviamente questo ci fa capire quanto per la logistica dell'ultimo miglio sia imprescindibile e assolutamente importante l'utilizzo delle innovazioni tecnologiche proprio per gestire le consegne dei propri beni. Tra gli elementi più innovativi per le consegne legate alla logistica dell'ultimo miglio abbiamo sicuramente gli smart locker ampiamente diffusi sul territorio che avremmo utilizzato tutti noi, ma anche la consegna con i veicoli a guida autonoma che sfruttano le più avanzate tecnologie dell'intelligenza artificiale per superare gli ultimi tre chilometri prima del destinatario. E ancora la consegna attraverso droni, ovvero mezzi aerei senza pilota e che volano a bassa quota, ampiamente diffusi per la consegna nelle aree più remote e all'interno dei centri abitati a maggiore sviluppo verticale. In passato le discussioni relative al progetto delle infrastrutture erano specificatamente rivolte alla scelta del disegno stradale, che fosse areticolo rettangolare, che fosse radiocentrico oppure lineare. Ma la situazione attuale rende il disegno delle strade non l'elemento principale. Le tendenze in atto mostrano come le città e i territori, vittime, artefici, spettatrici e palcoscenici dei grandi cambiamenti in atto, non sono più degli elementi neutri sui quali adagiare le infrastrutture. Ma la pianificazione delle infrastrutture deve diventare un elemento integrato all'interno dei territori, in modo tale quindi che le infrastrutture diventino delle vere e proprie opere territoriali, che riescano ad amalgamare gli aspetti ingegneristici con quelli architettonici e del paesaggio. Inoltre devono essere viste come elementi che permettono di rendere vivi i territori e anche di reinterpretare in chiave moderna e attuale i segni già presenti, in modo tale da permettere ai territori stessi di dimostrare, dare, garantire a tutti gli utenti il meglio che loro possono avere. Un segno tangibile dello sviluppo della Smart Mobility e della graduale trasformazione delle nostre città, i smart city, è la diffusione capillare, per esempio, delle colonnine di ricarica all'interno dei parcheggi, ma anche gli stalli per i servizi di car sharing e ancora gli hub di micromobilità elettrica, che aiutano tutti noi, quindi gli utenti, ad utilizzare sempre più in modo massiccio i mezzi green e anche iniziare gradualmente a cambiare i nostri stili di vita. Si capisce quindi che la tecnologia e l'innovazione sono elementi fondamentali per lo sviluppo della nostra società e anche per lo sviluppo delle città future. Resta imprescindibile però la presenza all'interno della pianificazione territoriale, urbanistica e delle infrastrutture dell'uomo, dell'essere umano concreto, reale. Solo in questo modo possiamo garantire la continuità e il miglioramento della salute umana, del benessere e della qualità di vita all'interno dei centri urbani.