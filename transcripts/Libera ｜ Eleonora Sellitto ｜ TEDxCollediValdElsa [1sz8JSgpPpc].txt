 Justizia Revisora fai e cosa hai. In realtà credo che il proprio lavoro, il lavoro che si sceglie, mostri piuttosto chi siamo, anche nell'ittima e a volte inconsapevole volontà di superare, elaborare traumi e curare noi stessi. Seguendo questa rotta io ho scelto di fare la psicoterapeuta prima e la sessuologa dopo. Psicoterapeuta è facile da gestire o da raccontare se siamo in un tavolo con diverse persone. Mentre sessuologa, effetti contrastanti direi, sguardi incuriositi e domande, sorrisetti un po' effetto ola. Immaginate la scena, persone che si avvicinano con approcci fortuiti, frasi lanciate un po' a caso. Domande con un fare un po' timido e quasi bisbigliato, come se di sesso non si potesse parlare, come se fosse qualcosa di sporco, come se fosse un tabù che può creare imbarazzo. Ma, vi chiederete, la sessuologa quindi cosa fa? Si può dire che l'intento della sessuologa, e il mio intento è quello di liberare le persone dalle proprie catene emotive e sessuali. Fin qui ci siamo. Ma non è così semplice aiutare gli altri a liberarsi se prima non abbiamo liberato noi stessi. E io, proprio da questo sono partita, ho liberato la mia essenza di donna. Libertà, vi chiederete voi, ma come ci si libera? È più facile a dirlo che a farlo. Quante volte da bambina mi sono sentita dire, Eleonora, parli troppo, per favore, un po' di silenzio. Oppure, Eleonora, smettila di saltellare e ballare in mezzo alla strada che ti guardano tutti. O ancora, Eleonora, basta piangere, non puoi mostrare le tue emozioni in questo modo così. Con gli anni, anche la mia adolescente si è sentita spesso giudicata perché veniva guardata dal genere maschile, o perché aveva un modo elegante di muoversi, o perché emanavo vitalità e curiosità. Pian piano, quella bambina prima e quell'adolescente dopo hanno cominciato a sentirsi sbagliate, inadeguate, altre volte colpevoli, imbarazzanti per il loro modo di essere eccentriche e piene di voglia di vivere. Crescendo si è strutturata in me una donna dura, ermetica e che non poteva mostrare le sue emozioni. Doveva fingere un personaggio con un'armatura tanto finta quanto impenetrabile. Questa armatura mi bloccava in ogni mia espressione emotiva, in ogni sensazione, in ogni desiderio e anche in ogni spinta sessuale. E così, come nei migliori contrapassi, quella bambina adolescente è diventata una donna chiusa, ma anche seduttiva, un po' limitata nelle sue espressioni, ma anche trasgressiva. Insomma, ero tutto e il contrario di tutto. Una donna determinata e piena di dicotomie, che nel tempo ho fatto fatica a mettere insieme. Questo mi faceva sentire spezzata, divisa in due, a volte anche un po' pazza. Questo sentire mio e tutto mio, ma creato dagli altri, ha creato in me un profondo dolore, un senso di vuoto incolmabile. E, per riempirlo, nel tempo ho immaginato che sentirmi desiderata sessualmente nelle relazioni mi avrebbe fatto sentire più rassicurata. Era un modo facile per sentirsi piena, ma in realtà ero imbrigliata. Questo era tutto fuorché libertà. Questa era la mia prigione. Il vuoto è qualcosa che appartiene a ciascuno di noi. Potrei anche dire che è qualcosa che si struttura nel nostro corpo e prende forma. Fisicamente crea dei buchi. Se ci fate caso, questi buchi li sentirete anche voi dentro voi stessi. Io ne ho sentiti chiaramente tre. Uno all'altezza dello sterno, uno sotto l'ombelico e uno dietro al diaframma. Cosa si fa con il vuoto? Si cerca di riempirlo. E come? Spesso compensando con gli altri. Così, per tanto tempo, ho pensato che potessero essere gli altri a colmare i miei buchi, attraverso parole, azioni, attenzioni, a volte anche attraverso il sesso. Ma il vuoto era sempre lì, inesorabile e incolmabile. E invece di colmarsi, mi bloccava sempre di più, come donna e nella mia espressione sessuale. Quello che era completamente bloccato erano le mie emozioni, le mie sensazioni, il mio intero sentire. Sembrava avessi degli interruttori, quasi dei pulsanti on-off e questo poteva smettere il mio sentire. Non sentivo più nessuna sensazione, né quelle belle né quelle meno belle. Così, per tanto tempo, mi sono sentita uno zombie. Ero persa. Ho realizzato che non volevo più sentirmi così. E quindi ho deciso di intraprendere un percorso terapeutico molto profondo. Volevo rompere queste catene. Un lavoro in cui sono entrata in contatto con i miei blocchi, con il mio sentire, con le mie paure più profonde e le mie fantasie sessuali più nascoste. Proprio grazie a questo lavoro ho capito che la seduzione voleva dire stare su un piedistallo, mentre l'erotismo è fatto di sensazioni, immagini, emozioni, colori e misteri. Un cammino grazie a cui ho ricominciato a sentirmi. Ho sentito il mio dolore, la paura di essere me stessa e soprattutto ho sentito le mie più grandi insicurezze. Mi ero convinta che mostrando una finta sicurezza mi sarei sentita apprezzata e amata. Ma grazie all'impegno e alla voglia di liberarmi ho rotto la mia armatura. Perché si sa, le porte si aprono dall'interno e ho iniziato a mostrare con orgoglio le mie vulnerabilità e le mie fragilità più profonde. In quel momento ho realizzato una delle cose più importanti della mia vita e che oggi è la frase che uso più spesso. Il vuoto è il movimento del pieno. A volte facciamo fatica ad accorgerci che sono proprio i nostri desideri, le nostre spinte, i nostri movimenti bloccati che ci rendono incatenati e vuoti. Solo grazie a questo lavoro su di me ho imparato ad accettarmi veramente nel mio essere più profondo ed è nata dentro di me una tenerezza, una morbidezza che mi ha permesso e mi permette oggi di lavorare con le persone che seguo in terapia. Riempie ogni giorno il mio cuore. È proprio di entrare in contatto con gli altri che mi permette di dare spazio anche ai miei desideri, alle mie fantasie più profonde. Ho capito solo nel tempo che quella bambina e poi quell'adolescente voleva semplicemente essere vista e amata da suo padre, che in tutti noi esistono parti sadiche e masochiste e che il desiderio è molto diverso dall'eccitazione. Fare l'amore e incontrare l'altro vuol dire incontrarlo nella sua interezza, ma se non siamo interi noi non possiamo davvero incontrare nessuno. Solo dopo tutto questo posso dire di essermi davvero liberata e di sentirmi una donna piena di dolcezza, insicurezze, ma anche amore per sé. Oggi sono una sessuologa e fare il mio lavoro non è semplice, i giudizi ci sono sempre. Sono sulla mia persona e sono sulla mia professione. Se li guardiamo i giudizi sono proprio intorno a noi, proprio nelle persone da cui pensiamo che saremo più amati. Per esempio mio padre e mia madre per tanto tempo mi hanno chiesto di non parlare di certe tematiche sui video o mio fratello si vergogna di dichiarare qual è il lavoro che io faccio ai suoi amici. Insomma, ancora oggi parlare di sesso è sbagliato e se lo fa una donna che emana libertà ancora di più, perché fa paura. La libertà sessuale spaventa, toglie potere. Quando invece potremmo dire che la libertà è potenza e la tenerezza è forza? Così ogni giorno ascolto, elaboro, contengo i giudizi e i pregiudizi delle persone vicino a me, ma anche degli haters da tastiera, perché col lavoro che faccio attraverso internet le persone si sentono a volte libere di inviarmi foto, non richieste, di utilizzare epiteti poco carini e di pensare che la donna è una donna oggetto e poi se fa la sessuologa, perché no, magari offre anche sesso gratis e veloce. La sessualità da tastiera ci ha reso finti virili, ma profondamente insicuri. A volte non diamo valore agli epiteti, alle parole che utilizziamo, a volte anche a dei paroloni, paroloni come cybersexual addiction, una parola che sembra fredda e sterile e non sto parlando di fare sesso con la realtà aumentata, ma la cybersexual addiction è una condizione in cui il soggetto passa la maggior parte del suo tempo nell'uso compulsivo di internet, alla ricerca di partner o materiale pornografico ed erotico, finché l'eccitazione che sente attraverso l'uso di internet diventa una gratificazione maggiore di quella che sente nella relazione col partner o la partner. Il disagio scaturito dalla dipendenza porta la persona a sentire senso di colpa e vergogna e quindi a non parlare assolutamente di quello che succede. Purtroppo questa dipendenza comporta diverse attività, ad esempio la scrittura e la lettura di materiali erotici, l'utilizzo di siti pornografici, l'utilizzo di chatroom, l'utilizzo di webcam, insomma la prostituzione anche del proprio corpo. Tutto questo naturalmente porta la persona a passare molto tempo su internet e il sesso che viene procurato tramite internet può essere o solo in quel modo o un sesso estremamente virtuale. Le parole però non bastano, non ci aiutano a comprendere quello che succede, forse i dati ci possono dare una mano. Infatti da alcune ricerche è emerso che gli italiani eterosessuali tra i 33 e i 55 anni sposati per il 60% e separati per il 15% passano dalle 11 alle 33 ore lavorative su internet. Vuol dire che questo fa sì che loro utilizzano tantissimo tempo su internet e questo ha delle conseguenze sulla propria vita e sulle proprie relazioni. Quello che succede è che l'anonimato del web porta le persone a pensare di avere maggiore libertà, di avere maggior controllo, di ricevere una soddisfazione rispetto alla propria autostima minima, ma in realtà quello che emerge è che tutto questo è una finzione e non è reale. Il piacere vissuto così esime da ogni conseguenza personale e relazionale. E a questo punto le relazioni che fine fanno? Naturalmente la relazione virtuale non può essere paragonata alla relazione reale. Quello che si cerca è un contatto in realtà non concreto con l'altro, non conosciamo l'altro, non conosciamo la sua storia e soprattutto si perde il senso del desiderio e dell'attesa. Si arriva verso giochi stereotipati, corpi strutturati ed è tutto proiettato su uno schermo in cui io vedo il mio corpo e non incontro mai l'altro. In questo modo non incontrerò mai il piacere altrui e non raggiungerò mai realmente il mio piacere. Naturalmente non è internet ad essere incolpato, ma è il suo abuso perché può creare delle psicopatologie. Lo vediamo spesso nei ragazzi, per esempio, dove un insulto, una parola, una risata, un video può portare le persone a cambiare la propria vita, alcuni casi anche a perdere la propria vita. Quindi dobbiamo farci molta molta attenzione perché ancora nell'era delle guerre più avanzate sono le parole che sono delle vere e proprie lame. Il testo è una cosa bella che può essere desiderata, ma il desiderio può diventare un'ossessione e l'ossessione può diventare una dipendenza. Quando parliamo di dipendenza parliamo di mancati confini, di non saper riuscire a rispettare il proprio corpo, di non entrare in contatto con il consenso sul proprio corpo e il rispetto del proprio sentire. Nelle relazioni è fondamentale ricordarci, soprattutto anche nel contatto con l'altro, che la libertà passa attraverso quello che sento. Quindi se so cosa sento, so chi sono e se so chi sono, so cosa scelgo e scegliere vuol dire ancora una volta essere liberi. Tutto questo in alcuni giorni è sfiancante e molto faticoso, in altri giorni è luminoso e soddisfacente e mi ricorda perché ho scelto di liberarmi e liberare anche le persone che hanno deciso di sentire loro stessi, perché sessualità e identità sono la stessa cosa. Allora ho scoperto che la leggerezza è la mia più grande alleata, che brilla dentro di me e ha creato una corazza che mi rende impenetrabile solo agli occhi di chi mi vuole oscurare, ma brilla come il sole. Ho scoperto e riscopro ogni giorno perché scelgo di fare questo lavoro, di fare la sessuologa, lo faccio per me e per le persone. Questo per me vuol dire essere una donna, una professionista e anche una mamma, perché quella bambina è diventata una donna ed è la mamma di un'altra bambina di dieci anni e il mio compito ogni giorno è proprio liberare mia figlia e le persone che come lei hanno deciso di incontrare loro stesse, di amarsi e di sentirsi. Perché quando siamo liberi e siamo libere non possiamo più accettare che qualcun altro sia in catene. Quindi agiremo così da moltiplicare col nostro amore le nostre azioni e liberare gli altri. L'amore libera attraverso la nostra prima espressione. Perché l'erotismo cos'è? L'erotismo è complesso di passioni, sensazioni, istinti, valori, ma anche le scelte verso noi stessi, verso il sesso e verso la nostra identità. Ci chiedono di indicare forzatamente la nostra sessualità sui documenti. Il mio invece è un invito a conoscere, esprimere la vostra sessualità al di là di ogni limitazione per poter dichiarare la vostra libertà e la vostra vera natura. Ti diranno che bisogna superare la paura per restare al passo con la meraviglia e che è necessario superare il buio pesto che abiti per incontrare l'interruttore del tuo lampadario interiore. Che si deve seminare il trauma per piantare nuove esperienze. Che basterà correre verso il sole per evitare gli acquazzoni dei tuoi turbamenti climatici. Che il panico si supera distraendo i tuoi pensieri. Che l'angoscia è un sentimento che si raggira con le feste. E che l'ansia muore sempre in estate. E che se non riesci a calmare il tuo mare agitato puoi sempre fare surf. Ti diranno che bisogna superare la paura per restare al passo con la meraviglia. Ma non puoi disinfettare una ferita se non sai dove hai urtato. Non puoi curarti se non conosci di persone l'influenza che ospiti. Non puoi incoraggiarti se non conosci i dettagli dei tuoi terrori. Non superare mai una paura. Non lasciare indietro niente. Chiedile quando è nata. Perché combacia con il tuo dolore. Ascolta la sua storia. perché combacia con il tuo presente. Ascolta perché è qui. Perché combacia con il tuo futuro. Chiedile cosa puoi fare per lei. Accettala. Accoglila. Invitali pure a cena al mare. Perché non è un nemico da seminare. Ma una parte di te da liberare. grazie.