 Roma. Era il 13 febbraio del 2012. Quella che i giornali chiamarono la grande nevicata. La neve scese per giorni sulla capitale, imbiancando monumenti, strade e vie e cupole delle chiese. Avevo 18 anni ed era la prima volta che vedevo così tanta neve. Scesi di casa con la macchinetta in mano, pronta a fotografare quello scenario magico, ma in quei giorni di 12 anni fa scoprì una nuova bellezza. Disegni alti più di me si stagliavano per metri e metri. Pareti colorate, rosse, gialle, verdi e anche alcune scritte. Una di queste diceva, svegliarsi è un lungo viaggio. Iniziai a scattare. Sentivo che quello che vedevo non sarebbe durato per sempre, un po' come la neve che si scioglieva sotto i miei piedi. Vagavo, flonare nella mia stessa città natale, scoprendo passo dopo passo tutto quello che la città eterna mi aveva finora nascosto. Quell'arte che tanto mi appassionava aveva un nome. Si chiamava street art. Parafrasando la definizione dell'edizione dello Treccani, la street art o arte urbana è un insieme di pratiche visive e artistiche che operano appunto nello spazio urbano. Nata in maniera illegale, underground, è ora parte della cultura di massa, accolta anche dalle istituzioni e dal mercato. Proprio a causa di queste sue caratteristiche è difficile attribuirgli una chiara definizione. Il fenomeno rimane tutt'oggi estremamente liquido e aperto a molteplici visioni. Gli stessi artisti che avevano realizzato quei murales esponevano le loro opere anche mostre e gallerie d'arte. Dunque non persi tempo, iniziai ad andare a tutte le esposizioni, specialmente il giorno del vernissage per avere l'opportunità di conoscere e intervistare l'artista di persona. sola e armata di macchinetta fotografica, unica compagna e scudo per la mia timidezza, iniziai nel corso del tempo a crearmi un database di tutti gli artisti della scena romana underground e non solo. Li fotografavo davanti alle loro opere mentre realizzavano i loro murales e viaggiavo anche alla scoperta della street art. Qui ero a Parigi, Londra, Lisbona. Nonostante mi fossi iscritta alla facoltà di architettura, continuavo comunque a organizzare mostre e live painting, sia in Italia che all'estero. Ma a un certo punto non volevo più stare dietro l'obiettivo della macchinetta fotografica. Volevo essere parte attiva di questo movimento e lasciare un segno tangibile nei luoghi che attraversavo quotidianamente. E qual era il posto migliore se non il mio liceo? Decisi di agire. Contattai un artista e presentai al preside il bozzetto, un disegno di Socrate sul muro esterno della scuola, con la scritta in greco «conoscite stesso». Tutte le classi furono d'accordo e procedemmo nella realizzazione. L'anno successivo, la voglia e la curiosità di perseguire nel mio obiettivo mi spinsero a chiedere un ulteriore permesso, questa volta al Comune di Roma, per realizzare un ciclo di murales ispirati alle metamorfosi di Ovidio. L'arte urbana mi rendeva viva, ma c'era qualcosa che non quadrava. In questo mondo fatto di mille colori non c'erano donne, o meglio, erano quasi tutti uomini. Cosa c'è di male, si chiederanno alcuni o alcune di voi. Del resto l'arte, abbiamo detto prima, nasce in maniera illegale, viene fatta di notte o in posti abbandonati, spesso poco sicuri per il rischio di molestie o aggressioni. Ma i tempi sono cambiati, l'arte urbana si è ormai legalizzata e la questione della presenza delle donne in questa disciplina è molto più complesso di così. La storia ci ha insegnato che l'arte è maschile. Anzi, la storia ci ha insegnato che il mondo è degli uomini. Sapevate che quando visitate una mostra d'arte, meno del 20% delle opere esposte sono realizzate da artiste, ma che oltre il 70% delle persone iscritte all'Accademia di Belle Arti sono donne? oppure che nei musei solo due mostre l'anno rappresentano la produzione artistica femminile? O ancora, anche nell'arte le donne guadagnano di meno. Ci sono 80 milioni di differenza tra il prezzo più alto raggiunto in asta da un artista vivente uomo e un artista vivente donna. Beh, del resto ce lo dice il World Economic Forum. La parità di genere verrà raggiunta nel 2154. La questione dell'assenza, o per meglio dire della scarsa valorizzazione che hanno le donne all'interno di questa disciplina, riflette le profonde disuguaglianze presenti tutt'oggi nella nostra società. Viviamo in una società patriarcale, che ci cresce in maniera maschilista, dove le donne stesse devono riconoscere e liberarsi per prime del proprio maschilismo interiorizzato. Sì, perché anche le donne possono essere maschiliste. Vi faccio un esempio. Quando al lavoro arriva una collega più giovane o magari anche più bella di noi, la guardiamo con invidia, commentiamo la sua scollatura abbondante o la sua gonna troppo corta, anche se siamo uscite dal contesto lavorativo. Oppure quando giudichiamo una ragazza per quanti uomini è andata a letto. O ancora, quando pensiamo che le donne sono le peggiori nemiche delle altre donne. Tutti questi comportamenti, azioni, pensieri, spesso attuati a livello inconso, continuano a perpetuare degli stereotipi, a ridurre le disuguaglianze e soprattutto a limitare la libertà e i diritti delle donne stesse. Nel 2019 ho preso una borsa di studio per andare a vivere in Brasile e condurre una ricerca sulla street art femminile oltrooceano. Lì ho avuto l'occasione di intervistare tantissime street artist e nonostante i chilometri e chilometri di oceano che ci dividessero e le culture così diverse, abbiamo riscontrato che le problematiche all'interno dell'arte urbana, per noi donne, erano le stesse. Dunque una volta tornata a Roma mi sono chiesta se le problematiche sono globali, cosa posso fare nel mio piccolo per risolverle? Ho deciso di attivare una rete di supporto alle giovani artiste, organizzando workshop, conferenze e murales. Vi racconto un episodio. Di solito quando sono in cantiere con un artista si avvicina sempre qualcuno, un uomo, che ci domanda e fa, ma l'ha fatto lei da sola? Indicando l'artista all'opera e quando mi chiede di cosa mi sono occupata e gli racconto che ho gestito l'intero iter progettuale, anche dal punto di vista finanziario, rimane sbalordito. Per molti è ancora così difficile e complicato pensare che una donna possa realizzare un progetto da sola, senza l'aiuto o l'affiancamento di un uomo, oppure di vedere un artista che realizza murales così grandi e che manovri dei macchinari pesanti per farli. Dunque vi chiedo, se nel 2024 vigono ancora questi stereotipi, che cosa possiamo fare per superarli? Dobbiamo agire nell'educazione, abituare le persone alla presenza femminile, ispirare le nuove generazioni con tutte quelle storie raccontando tutte coloro che hanno lasciato il segno e stanno lasciando il segno nella nostra società. Dobbiamo dare visibilità alle donne nello spazio pubblico, intitolarle targhe, monumenti, vie e strade e raccontarle attraverso i murales. Ma per realizzare questo futuro è essenziale agire oggi insieme donne e uomini. Grazie.