 Spillface The judgment of others weighs, the guilt of guilt weighs, the fear of not to do it weighs, the time passes, the memories, the expectations of the past, the loss, the loneliness, the responsibility, the responsibility, the responsibility, the responsibility. If our minds let us all these obstacles, life is grave, at the limit of the support. This is why it is necessary to let something go, to lighten. French philosopher Simone Weil wrote that two forces are in the universe, Luce e pesantezza, indicandoci così per questa via come la luce sia all'esatto posto della pesantezza. Molti secoli prima anche lo scrittore latino Apuleio scriveva che per vivere, proprio come per nuotare, va meglio chi è privo di pesi, perché anche nella tempesta della vita umana le cose leggere servono a sostenere, le cose pesanti ad affondare. Qui stasera so che non ci sono persone pesanti, corretto? Almeno così mi hanno assicurato gli organizzatori, guarda Francesco, che stasera non ci sarà nessuno di pesante. Perché, parliamoci chiaro, che effetto ci fanno le persone eccessivamente pesanti? Sicuramente ne conoscerete qualcuna, un collega, un capo, un familiare, un amico. E che effetto ci fanno queste persone? E che effetto facciamo noi agli altri quando, ahimè, anche noi diventiamo pesanti? Perché le persone pesanti si riconoscono subito, hanno due caratteristiche specifiche. La prima, parlano solo di se stesse. La seconda, si lamentano sempre. Ci sono persone che ti lasciano dei messaggi Whatsapp audio da sei minuti, nei quali parlano solo delle loro preoccupazioni, dei loro problemi, delle loro fatiche, delle loro difficoltà. Sei minuti di ego e di quella che io definisco lamentite acuta. In alcuni casi lamentite acuta cronica. E' certo che se io sposto tutto il peso della vita su di me, divento inevitabilmente pesante. Occorre, invece, acquisire il passo leggero che ci consente di camminare sulla neve senza sprofondare. Occorre anche riuscire a dare il giusto peso alle cose e tenere la giusta distanza dai fatti della vita, dalle sfide che siamo chiamati a compiere, ad affrontare. Anche perché, se noi rimaniamo immersi completamente nelle nostre preoccupazioni, non vediamo più niente. E peggio ancora, non vediamo più gli altri. A volte capita di confondere la leggerezza, come giustamente citava prima Shata, con la superficialità. E questa confusione, inconsciamente, ci blocca, ci impedisce di esprimere il meglio di noi. Ma per leggerezza io non intendo assolutamente la frivolezza o la mancanza di responsabilità, o la mancanza di profondità, o di professionalità. Tutt'altro. Scriveva Italo Calvino, prendete la vita con leggerezza. Perché leggerezza non è superficialità, ma è planare sulle cose dall'alto e non avere macigni sul cuore. E senza macigni sul cuore, è molto più facile andare all'essenza delle cose, semplificare, essere anche più veloci, più reattivi, più capaci di uscire rapidamente dai problemi e di affrontare ogni situazione nel modo migliore. Ma come si fa a diventare leggeri? Come si fa ad acquisire un pizzico più di leggerezza? Allora, ci sono quattro strade, quattro pratiche e quattro strumenti che vorrei lasciarvi questa sera. La prima, togliere peso. Proviamo a individuare e eliminare dentro di noi alcuni pesi che ci portiamo dentro, spesso inconsapevolmente, senza nemmeno rendercene conto. Io le ho definite zavorre e queste zavorre sono di tre tipi, di tre tipologie. La prima, le zavorre del passato, ovvero i nostri rimorsi, i rimpianti, le ferite e tutto ciò che non abbiamo risolto completamente o superato della nostra storia. Poi ci sono le zavorre del presente, che sono le lamentele, i borbottii, l'insoddisfazione, il senso di inadeguatezza. E infine ci sono le zavorre del futuro. E sono le preoccupazioni, le proiezioni negative, l'ansia. E se poi dovesse succedere che? E se poi loro non mi dovessero dire che? Allora, proviamo a individuare quale di queste tre zavorre grava maggiormente dentro ciascuno di noi. E cominciamo, individuandole, cominciamo a tentare di lasciare a terra qualcosa, di salutare, di congedare qualcuno di questi pesi che non ci consentono di spiccare il volo. Seconda direzione, fare spazio. Anche qui una pratica e una direzione interessante è quella di riuscire a fare un po' più di spazio dentro di noi. C'è una parola, una parola bellissima nella tradizione mistica cristiana, è una parola greca, e questa parola è kenosis. Kenosis vuol dire spogliarsi, vuol dire svuotarsi delle proprie convinzioni, del proprio ego, dei propri pregiudizi, per fare spazio alla presenza divina, ma anche per fare spazio a qualcosa di nuovo nella nostra vita, a qualcosa che possa rigenerarci, che possa illuminarci. Quanta fatica facciamo a fare spazio? Pensiamo ad esempio intorno a noi, nella nostra quotidianità, a quanta fatica facciamo ad eliminare o a regalare qualche oggetto che non usiamo più, qualcosa che non funziona più o di cui non abbiamo più necessità. Questo lo tengo perché non si sa mai, questo no, non lo butto via perché un domani potrebbe servirmi. E quanta fatica facciamo a fare spazio anche dentro di noi, abbandonando qualche convinzione limitante, qualche atteggiamento, qualche teoria che magari è stata utile o necessaria fino ad oggi, ma che ora non ci serve più, non è più funzionale. Lo spazio esterno fuori da noi e lo spazio interno dentro di noi sono connessi e ogni tanto è utile buttare via qualcosa, fare spazio. La terza direzione che vi suggerisco, e anche qui vorrei partire da una parola, questa volta è una parola che ha una derivazione orientale, che ci viene dalla filosofia buddista, dalla filosofia zen, e questa parola è Shoshin. Shoshin vuol dire la mente del principiante, e cioè provare a porsi di fronte alle novità, di fronte alle situazioni, con la mente del principiante. Il maestro Shundio Suzuki scrive che nella mente del principiante ci sono molte possibilità, nella mente dell'esperto ce ne sono poche. La mente del principiante vuol dire provare ad avere uno sguardo fresco, nuovo, curioso, su quello che ci capita. Anche perché quando pensiamo di essere esperti in qualcosa, o quando gli altri ci definiscono esperti, abbiamo chiuso la nostra conoscenza solo intorno a ciò che già sappiamo. E quindi abbiamo smesso di imparare qualcosa di nuovo. Ecco perché a me piace definirmi esperto di nulla, ma appassionato di tutto. Ed è fondamentale, Shoshin ci aiuta a prendere lo sguardo che ad esempio hanno i bambini, hanno i giovani, uno sguardo capace di meravigliarsi, di stupirsi, di emozionarsi ancora, di appassionarsi alle cose. In questi tempi difficili, dove capita che alcuni esperti ci conducano alle guerre e alle divisioni, forse è ancora più fondamentale avere uno sguardo semplice, aperto, curioso, in grado di identificare, di cogliere e di utilizzare delle soluzioni che sembrano apparentemente impossibili o introvabili. Infine, la quarta direzione, che è quella di provare ad alimentare un po' più di fiducia e di positività dentro di noi. In un esperimento molto interessante, lo psicologo inglese Richard Wiseman analizzò l'atteggiamento e il comportamento di due gruppi distinti di persone. Da una parte, alcune persone che si erano autodefinite sfortunate nella vita e dall'altra, un gruppo di persone che si era definito fortunato e chiese ad entrambi i gruppi come si sarebbero sentiti se, in coda ad uno sportello bancario, durante una rapina, fosse partito un colpo dalla pistola dei rapinatori e li avesse feriti ad un braccio. Il gruppo delle persone che si erano autodefinite sfortunate dichiararono che quella sarebbe stata una tragedia, una tragedia pazzesca, nefasta e che tra l'altro confermava il loro sentirsi sfortunati nella vita. Mentre il gruppo delle persone che si era autodefinito fortunato dichiarò che quella sarebbe stata una notizia meravigliosa perché erano ancora vivi e inoltre il proiettile non aveva nemmeno colpito, danneggiato nessun organo vitale. Allora, lo sguardo che abbiamo sulle cose e la capacità di far direzionare i nostri pensieri verso una visione positiva determina anche la percezione che abbiamo della vita e le scelte che saremo chiamati a fare e quindi anche i nostri accadimenti futuri. Nella mia professione di mental coach aiuto le persone ad esprimere il meglio di loro, a superare dei blocchi, delle paure che gli impediscono di tirare fuori ciò che possono in maniera meravigliosa esprimere sia sul lavoro che nelle loro relazioni. E nella mia esperienza quotidiana è proprio l'atteggiamento che fa la differenza. E quando c'è un atteggiamento positivo, quando pensiamo di essere fortunati e di apprezzare quello che di meraviglioso già abbiamo, la vita ci offre e ci regala molto di più perché i nostri pensieri incidono sulla realtà che vediamo e sulle scelte che compiamo e quindi determinano in gran parte quello che saranno i nostri eventi futuri. Infine, un atteggiamento positivo e fiducioso nel futuro ci consente di connetterci anche con la dimensione spirituale e con i valori più alti dell'esistenza perché la leggerezza ci avvicina alle correnti ascensionali. La leggerezza è qualcosa di invisibile ma di assolutamente concreto e di impalpabile ma di assolutamente visibile e percepibile perché, come dicono le più grandi tradizioni di sapienza orientale e occidentale e come scriveva San Paolo, noi non fissiamo lo sguardo sulle cose visibili ma sulle cose invisibili perché le cose visibili sono di un momento e invece le cose invisibili sono eterne. Grazie. Applausi Grazie.