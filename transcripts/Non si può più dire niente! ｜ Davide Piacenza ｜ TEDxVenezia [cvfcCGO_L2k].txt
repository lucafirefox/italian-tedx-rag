 Il problema di oggi è che non si può più dire niente. Parliamoci chiaro. C'è sempre qualcuno che si offende, qualcun altro che ti corregge. Riscrivono i libri, buttano giù le statue. Avete presente le fiabe per bambini di Roald Dahl che molti di noi avranno letto da bambini? Un editore britannico le ha riscritte per renderle dice più inclusive. Mentre qualcun altro ha scritto le parole era un razzista sulla statua di Winston Churchill a Londra. Per non parlare di quelli che ti dicono che certe espressioni sono diventate tabù, non si possono più usare, in modo di dire un po' de modè, il plurale al maschile. Beh, sì, questo è tutto vero, ma fermiamoci un attimo. Siamo veramente sicuri che non si possa più dire niente? Proviamo un po' a ribaltare la prospettiva. E se il punto fosse che fino ad ora si è potuto dire tutto, ma anche cose innocenti o apparentemente innocenti, intendiamoci, cose a cui non avevamo mai veramente pensato prima. Ecco, io vi faccio un esempio che viene dalla mia infanzia, da un termine che era entrato, diciamo, a forza nel lessico familiare, specialmente, ma questo è un altro discorso, quando veniva applicato alle condizioni di disordine della cameretta che dividevo con mio fratello. Ambaradan. Cioè una situazione confusa, caotica, una baraonda. Ecco, anche se quando lo usavamo in casa, a casa mia, non lo sapevamo, non ci pensavamo giustamente. Ho scoperto dopo anni che il riferimento di questa espressione è in un eccidio terribile che le truppe di Mussolini hanno compiuto nel 1936 in Etiopia, sul monte Ambaradan, e che ha ucciso più di 20.000 persone con metodi barbari, come proiettili e gas tossici. Ecco, proviamo a metterci per un attimo nei panni di una seconda generazione africana che vive in Italia, che è nata in Italia e che parla italiano. Verosimilmente questa persona non vorrà che un termine del genere sia entrato nel vocabolario comune, nel linguaggio comune, perché può riportare a un ricordo orribile che magari è doloroso per la sua stessa famiglia. Ecco, oggi ci troviamo a parlare con persone anche molto diverse da noi, molto lontane da noi su piattaforme, che spesso estremizzano i malintesi e incoraggiano anche un po', diciamolo, a puntare le dita sugli altri. Ma perché non impariamo a scegliere i termini che usiamo per comunicare? Spesso quando si discute di questi temi si usa un termine che effettivamente è davvero dovunque oggi, politicamente corretto, l'avete sentito in ogni salsa. Diciamo che volendo tentare una definizione un po' neutra di politicamente corretto, si può dire che è quell'insieme di idee, di pratiche che mirano a una maggiore inclusione, a una maggiore rappresentazione di categorie di persone che fino ad oggi non l'hanno avuta, non hanno avuto voce in capitolo nella nostra società. Per esempio non usiamo più la parola handicappato perché risulta offensiva e molti di voi sicuramente avranno visto almeno una volta o due lo schfa, cioè questo simbolo fonetico simile a una erovesciata che si usa in certi contesti per superare, dicono i suoi sostenitori, l'uso del maschile al plurale dell'italiano. Il politicamente corretto dobbiamo immaginarcelo secondo me come una sorta di medaglia a due facce. In quella positiva è un tentativo di rendere la società più aperta, più ricettiva, più ancorata al presente che stiamo vivendo attraverso appunto una maggiore inclusività. e su questo tornerai un attimo alla mia infanzia perché c'era un'altra cosa che i miei genitori ripetevano a sfinimento, tanto da renderla una sorta di mantra educativo, diciamo. Tratta bene gli altri e loro tratteranno bene te. Poi magari non è sempre vero, intendiamoci. Ma se noi intendessimo il politicamente corretto in maniera semplice, come una sorta di trattarci bene, di paradigma per trattarci bene l'un l'altro, beh, chi avrebbe qualcosa da dire? Perché spesso questa espressione, politicamente corretto, viene usata come una sorta di sinonimo, di ideologia che vuole cancellare l'Occidente. Sui giornali diventa una tendenza indiscriminata ad abbattere Stato e cancellare il passato. Ma spesso, tanto di questo discorso, è fortemente esagerato, fortemente, credetemi. Come quando nel 2020, su un piccolo blog californiano, due giornalisti hanno scritto che avrebbero preferito non vedere a Disneyland, in un'attrazione appena aperta a Disneyland, una scena del bacio definito non consensuale del principe a Biancaneve. E nel giro di pochissimo, tutti i giornali del mondo hanno fatto titoli a quattro colonne, a otto colonne, su questi estremisti che volevano cancellare la fiaba. Ma in realtà il politicamente corretto, nella sua accezione migliore, diciamo nella faccia positiva della medaglia, non è un tentativo di cancellare indiscriminatamente la nostra storia o le nostre storie, ma un modo di allineare il modo in cui parliamo alla società che sta cambiando intorno a noi. Poi, ovviamente, c'è l'altra faccia del politicamente corretto, purtroppo. C'è quella di chi lo usa come strumento per additare le persone, per imporre regole che vengono anche spesso percepite come pedanti, talvolta giustamente, o di chi lo sfrutta per un tornaconto personale, o ancora per intestarsi battaglie in conto terzi e appuntarsi poi la medaglietta sul petto, magari davanti ai propri follower. E questo lo fanno aziende, lo fanno istituzioni, ma lo fanno anche piccoli influencer con cui abbiamo a che fare tutti i giorni. E questo, ahimè, ahi noi, produce anche conseguenze negative e crea vittime collaterali. I casi da citare in questo senso vengono soprattutto dagli Stati Uniti, che sono il paese d'elezione di questi fenomeni, hanno una cultura puritana che li incentiva. Noi parliamo però solo di quei pochi che sono più famosi, ma spesso, purtroppo, sono anche i più forvianti. Parliamo della scrittrice di Harry Potter, J.K. Rowling, parliamo di Kevin Spacey, parliamo di Woody Allen, che va bene, ma sotto questa coltre c'è un intero sottobosco di casi minori di cui non sappiamo nulla e tanti altri di cui non sapremo probabilmente mai nulla. Vi racconto un caso che secondo me esemplifica bene questo discorso. È quello di un operaio americano che qualche anno fa ha perso il lavoro perché alla fine del suo turno massacrante di lavoro stava tornando a casa sul suo pick-up e un altro automobilista l'ha visto tamburellare con la mano fuori dalla portiera e si è convinto che avesse fatto un segno di riconoscimento, questo, che fanno alcuni gruppi di artisti online. L'operaio non sapeva nulla di questo simbolo, di questo segno di riconoscimento, non sapeva nulla neanche di questi circoli di artisti online. Eppure l'automobilista gli ha fatto una foto, l'ha postata online e nel giro di tre giorni, dopo che migliaia di persone avevano chiesto il suo scalpo, ha perso il lavoro, la sua azienda l'ha lasciato a casa. Ecco, quando parliamo di questa pratica di cancellazione, diciamo di chi, tra virgolette, non è stato corretto, non si è dimostrato corretto, usiamo un altro termine che viene dal mondo anglosassone, cancel culture, cioè cultura della cancellazione. Una sorta di carnazione estremizzata dei precetti del politicamente corretto, per cui persone innocenti o solo relativamente colpevoli ottengono punizioni e conseguenze sproporzionate per cose che hanno fatto detto. Ed è proprio l'operaio di cui vi ho appena raccontato, che si chiama Emmanuel Cafferti, che ha detto una cosa in una rarissima intervista concessa a casi del genere, che secondo me ci dice bene dove stiamo sbagliando. Uno non può imparare dai suoi errori, ha detto Cafferti, ma cosa posso imparare io da questa storia? Mi sento come se fossi stato colpito da un fulmine. Ecco, allora secondo me il nostro obiettivo come società proprio deve essere trovare il giusto mezzo tra la tutela, deve essere parare questi fulmini, trovare il giusto mezzo tra la tutela delle diversità del politicamente corretto e la lotta agli eccessi di quella che chiamiamo cancel culture. A quanti di voi qui è capitato di fare sui social commenti che non avrebbero mai fatto dal vivo magari, o non in quella forma? E viceversa a quanti altri invece si sono sentiti ingiustamente presi di mira per cose che pensavano di aver detto, scritto in buonissima fede? Ecco, quando ci relazioniamo con sconosciuti online, ma anche offline, secondo me per una breve, diciamo, immediata ragione di buon senso dovremmo imparare un insegnamento che mi porto dietro fin dall'infanzia. Che tu sia bianco, nero, cisgender, transgender, che tu abbia opinioni giuste o convinzioni sbagliate, sei innanzitutto una persona da trattare con la gentilezza che voglio vedere nel mondo. Perché in un certo senso c'è da cambiarlo questo mondo e non lo faremo certo con le dita puntate mettendo in croce il primo che passa su internet. Con le dita puntate aumenteremo soltanto la frustrazione, le divisioni, convinceremo chi magari non la pensa come noi che c'è un'inesistente dittatura di questo politicamente corretto e scadremo in una guerra per bande sempre più difficile da risolvere. Invece dobbiamo capire che dietro espressioni come politicamente corretto c'è un'opportunità, una grande opportunità. Quando si traducono in considerazione di chi non ha voce, di chi non l'ha avuta fin qui, non sono il veleno che ci raccontano, ma l'antidoto è l'Occidente che impara a fare i conti con il suo passato, a leggere il suo presente e ad aprire una porta sul suo futuro. Anche perché, signore e signori, altrimenti si rischia di fare un ambaradan. Grazie. Applausi Grazie. Grazie. Grazie. Grazie. Grazie.