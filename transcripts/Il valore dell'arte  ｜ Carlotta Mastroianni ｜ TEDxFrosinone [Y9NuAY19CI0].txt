 Oggi sono qua per dirvi che a me in fondo l'arte non piace. Non mi piace perché è veramente impegnativo e faticoso ogni volta immergersi in un discorso profondo. Non so se avete presente quando qualcuno vuole parlare con voi di un argomento serio, magari non lo so, politico oppure personale, no? E a voi proprio di parlare di quell'argomento non vi va. Ecco che fa l'arte, ci costringe a un dialogo con noi stessi. Delle volte può essere piacevole, altre volte meno. Quando ero piccola, l'ho presa alla larga ma tranquilli che non vi lascio qua, 33 anni, i miei genitori mi portarono a vedere il cenacolo di Leonardo da Vinci. Ero sulle spalle di mio padre, sfinita devo dire, perché durante i viaggi la prerogativa dei miei genitori era quella di visitare il più possibile a discapito di qualsivoglia bisogno primario. Quindi chilometri a piedi, pranzi frugali, praticamente tutto quello che io odio in un singolo viaggio. Comunque, tornando a noi. All'improvviso mi ritrovai davanti quest'opera incredibile. E devo dire che iniziai a piangere. Magari penserete che stessi piangendo per la fame, però vi assicuro che piansi per la profondità, per la pace che percepia la vista di quest'opera d'arte immensa. Era un'opera così solenne, così semplice allo stesso tempo, che riusciva a parlare di temi come tradimento, fede, speranza, morte. Ad una bambina di tre anni. Ecco, io sento che in questo momento ho capito che cos'è l'arte. Purtroppo non ve lo so dire a parole, però vi sto raccontando oggi con la mia esperienza quando è che ho percepito che qualcosa avesse un valore superiore, un valore inestimabile. E per questo questa cosa che io stavo guardando, le persone la chiamavano opera d'arte. Da dodici anni circa, lavoro nel mondo dell'arte. E direi che, visto gli inizi della mia vita, non potrebbe essere altrimenti. Però molte volte, durante il mio percorso, mi sono chiesta, ma a cosa serve l'arte? E' la domanda. Qualcuno saprebbe rispondere? Nebbia in Valpadana. Comunque, per quanto mi riguarda, banalmente l'arte serve a guadagnarmi da vivere. Però, forse perché italiana, più di una volta sono entrata molto in conflitto con me stessa, perché attribuisco un valore quasi sacro all'arte. E diciamo che il sacro non è che proprio si sposi bene con il business. Per cui ero sempre molto combattuta tra questo senso di amore religioso, quasi di fede per l'arte, e il desiderio che io avevo di sostentarmi attraverso questo lavoro. Col tempo però devo dire che ho capito che il mercato dell'arte fa leva proprio su questa apparenza, su questa sacralità, su questa apparente sacralità, diciamo così, che noi attribuiamo all'arte. Ma in realtà i grandi numeri che sentiamo, i grandi risultati delle aste, non dipendono sempre dalla grandezza dell'opera d'arte in sé oppure dal suo valore dal punto di vista storico-artistico. Molto spesso dipendono da banalissimi fattori finanziari, perché l'arte è un bene speculativo mobile, di piccole dimensioni, quindi facilmente trasportabile, e non tassato. E poi abbiamo anche questo immaginario delle persone che collezionano opere d'arte come una nicchia un po' inarrivabile di persone che sono non solo ricche, ma anche culturalmente molto elevate. Invece vi dico che oggi ognuno di noi può investire in arte, perché con qualunque cifra possiamo comprare, non so, dei multipli di artisti più affermati oppure delle opere uniche di artisti emergenti. E perché ha senso investire in arte? Non vi voglio tranquilli parlare del ritorno economico, anche perché molto più importante del ritorno economico, secondo me, è il benessere psicofisico che ci dà avere un'opera d'arte in casa, cosa che non riesce altrettanto bene tipo alle azioni. Bello contemplarsi una bella azione sul divano prima di andare a dormire, forse anche no. E perché l'arte ha questo enorme valore per la nostra anima? Perché le opere d'arte e i beni culturali in generale sono testimonianza materiale della nostra civiltà. Sono fatte dagli uomini per gli uomini, parlano di noi. Anche se in fondo, in termini pratici, l'arte non serve a nulla, è però essenziale. Ed è essenziale perché ci permette di comunicare a un livello molto più profondo delle parole. Infatti io penso che un artista può essere riconosciuto come tale dalla sua comunità quando riesce a esprimere attraverso le immagini qualcosa che sarebbe molto difficile comunicare a parole e che invece, se lo vediamo raffigurato, anche solo evocato, arriva dritto alla nostra coscienza. La cosa che mi stupisce particolarmente nel mio lavoro, devo dire, è proprio la diversa percezione emotiva che ognuno di noi ha alla vista di una stessa opera d'arte. E un po' di tempo fa esponevo quest'opera nella mia galleria. Vi dico la verità, io appena l'ho vista, sono stata assalita dall'angoscia perché vedevo un uomo che si buttava nel vuoto. E diciamo che buttarmi nel vuoto non è tra le mie cose preferite. Non so se avete presente quando qualcuno vi racconta, non so che sta intraprendendo una nuova avventura lavorativa, oppure una nuova relazione, dice mi sto buttando in questa cosa. Cioè io l'ho sempre trovata un'espressione un tantino forte perché va bene iniziare qualcosa di nuovo, ma magari per quanto mi riguarda preferisco farlo un passo alla volta. Però devo dire che molte persone che osservavano quest'opera in galleria e poi parlando anche con chi l'ha acquistata, quasi tutti vedevano un uomo che andava verso qualcosa di positivo. Buon per loro, purtroppo non era il mio caso. Però Paul Klee diceva che l'arte non raffigura ciò che è visibile, ma rende visibile ciò che non lo è. Quindi noi probabilmente oggi non abbiamo bisogno di vedere un'opera che raffiguri un paesaggio, magari in cui l'artista mostri tutti i suoi virtuosismi, ma abbiamo bisogno di capire quali sono le emozioni che possono raffiorare in noi alla vista di quel paesaggio. Perché penso che viviamo in un'epoca in cui siamo abituati sia a mostrare, però a mostrare solo quello che riteniamo bello. E tutte quelle emozioni che secondo noi sono brutte, ma che brutte non sono, sono solo emozioni come le angosce, i dolori, le paure, le nascondiamo, le sotterriamo, e diventano purtroppo sempre più grandi nei meandri della nostra anima, finché forse un giorno non esploderanno. Ecco, secondo me l'arte ci aiuta a tirarle fuori un po' alla volta queste emozioni, ci abitua a sentirle, a viverle, perché per fortuna non siamo solo belli, bravi e buoni, siamo fatti di tanto altro, siamo fatti di angosce profondissime, di gioie profondissime, che ci rendono unici. Per questo, per questo non mi piace l'arte, perché mi costringe a essere me stessa, che io sia bella oppure no. Grazie. Grazie. Grazie. Grazie. Grazie.