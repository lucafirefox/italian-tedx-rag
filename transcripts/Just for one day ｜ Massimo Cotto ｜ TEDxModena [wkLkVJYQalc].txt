 Maria Lucia Revisore-Poletro Provate a immaginare la scena. C'è un ragazzino, che sono io, avevo vent'anni, e vent'anni sembrano pochi, poi ti volti a guardarli e non li trovi più, e mi producevo per la prima volta un programma che si intitola Raistere Notte e davanti a me avevo una leggenda del cinema, Mario Monicelli. Guardate la stanza, avvolta nella semioscurità, lui è dietro una scrivania, ci sono delle pile di libri altissime, lui con la testa che sbuca. Abbiamo passato insieme tutta la giornata e adesso che sono proprio gli ultimi minuti, lui mi regala quella frase che io da tanti anni mi tengo in tasca, mi tengo dietro, mi tengo dentro e che provo a tirare fuori quando sono molto stanco, quando ho voglia di strofinarla come fosse una pietra preziosa, la lampada di Aladino, qualcosa che ti fa stare bene. E questa frase è se fai un lavoro che ti piace hai il diritto di dire che sei stanco, ma non hai il diritto di lamentarti perché sei stanco. Io trovo questa frase bellissima perché vuol dire concentrarti sulla passione, sull'amore, sulla perseveranza, sulla bellezza, sulla fatica, che è parte della bellezza, e lasciare invece in secondo piano quelli che sono gli elementi negativi, le controindicazioni, i prezzi da pagare, che pure ci sono, sono inevitabili. Monicelli lo sapete, era molto burbero, però probabilmente perché aveva davanti un ragazzino e voleva trasmettere quest'idea che l'amore e la passione va anche mostrata, non soltanto dimostrata. E allora mi raccontava di quando, all'inizio della carriera, lui aveva due telefoni a muro, ve li ricordate i telefoni a muro? Erano quasi tutti grigi o neri. Noi a casa avevamo color panna, a me sembrava che fosse già una cosa straordinaria. Lui aveva due linee, una linea per la famiglia e una linea per il lavoro. e Monicelli mi disse che tutte le volte che squillava il telefono del lavoro, lui si avvicinava, prendeva la cornetta e urlava «Accetto!» prima ancora di sapere di che cosa si trattasse. E quello secondo me è un altro modo bello, perché non significava soltanto dire sì a un lavoro, ma dire sì alla vita, dire sì all'amore, dire sì alla passione. La passione quindi è la stella polare, il motore di ricerca della nostra vita, ma bisogna anche fare attenzione, perché va maneggiata con cura, perché a volte ci sono degli effetti negativi. Se a volte ti distrai, se a volte dai tutto per scontato, finisci per non vedere più il movimento della pallina e quindi non sei più capace di afferrarla quando arriva. A me è capitato un po' di volte, ve ne racconto soltanto una. Vi racconto la prima volta che ho intervistato David Bowie a Berlino. Mi sembrava di essere a volte dentro una poesia, a volte dentro una canzone. Dentro una canzone quando camminavo per Alexanderplatz, aveva appena finito di nevicare, mi sembrava di sentire quasi la voce di Milva che cantava il brano di Battiato. E poi dentro una poesia, dietro Posdamerplatz, prima di intervistare Bowie, c'erano due ragazzi, due innamorati. Io non capivo quello che dicevano, perché parlavano in tedesco, però si capiva che stavano litigando ma volevano invece fare pace, quindi uno se ne andava, poi tornava dopo pochi secondi, poi si baciavano, poi si abbracciavano, forse si giuravano amore eterno. E allora io pensavo, ma che meraviglia è il mio lavoro? E tra pochi secondi entro e intervisto David Bowie. E sono entrato e gli ho fatto una prima domanda. Gli ho chiesto, pensi che il rock possa ancora cambiare il mondo? E lui mi ha detto, beh, ammesso che ci sia stato un tempo in cui il rock poteva cambiare il mondo, non è più così, però può cambiare noi nel mondo. E anche questa è una bellissima risposta. Vuol dire che cambia soltanto la scala. Non dobbiamo più pensare in termini di utopie, di sogni, di valori, di collettività, di sociale, ma a livello individuale. Però il rock, la musica, l'arte, possono ancora cambiare ognuno di noi. Ed è lì che io mi perdo. Per chiudo avanti, forse è l'uomo più bello che io abbia mai visto. Io prima di allora ero convinto di essere un eterosessuale convinto e con lui ho avuto molti dubbi. Avevo questi occhi meravigliosi, lo sapete? La capacità di muovere l'aria anche quando non parlava, semplicemente quando si spostava, a volte in maniera impercettibile. E quindi io mi dimentico la seconda domanda. Mi dimentico tutte le domande. E le avevo studiate a memoria per un mese. E adesso sono tutte dentro lo zaino, perché io ero convinto di potermele ricordare benissimo. E invece non mi ricordo più nulla. Niente. E ho due possibilità. Aprire lo zaino, tirare fuori il notes, andare a cercare la pagina e a ricominciare, ammettendo il mio fallimento. Oppure prendere tempo nella speranza che mi venga in mente quello che dovevo chiedere. Scelgo la seconda strada che si rivela quella sbagliata. E quindi voi dovete pensare a questo. David Bowie. David Bowie. Che guarda Massimo Cotto da Asti. E che pensa, ciccio, hai fatto una domanda. Vogliamo andare avanti o ci fermiamo qua? E io me ne esco con la frase più agghiacciante che un essere umano possa immaginare. E gli dico, ma si dice Bowie o Bowie? E lui... E lui mi guarda, capisce il mio dramma e mi dice, guarda, fino a quando ti piace la mia musica puoi chiamarmi anche Lou Reed. E quindi va bene. Da quel momento io l'avrei intervistato altre otto volte e naturalmente non si poteva ricordare di me. Ma ogni volta che io mi sedevo davanti a lui lo guardavo e dicevo, Dio fa che non si ricordi di quella figura drammatica che io ho fatto. Insomma, io credo che David Bowie rappresenti, se vogliamo pensare a un artista che unisca tutti quegli elementi che sono al centro del TED di quest'anno, io credo che lui sia davvero quello che li raccoglie tutti. Ma per infinite ragioni. Intanto perché è stato il primo a mettere insieme l'arte, il travestimento, lo spettacolo, la maschera, la musica, il cinema. Ma anche perché è stato un grande curioso. Avete presente Jules Le Gim di Truffaut, il film dove a un certo punto uno dei protagonisti dice che l'avvenire è dei curiosi di professione. Ecco, lui era un curioso di professione perché andava sempre a fare dei dischi nuovi. Ogni disco era una dichiarazione di indipendenza dal disco precedente. E questo non è da tutti. Perché quando tu ottieni un grande risultato, un grande successo, tendi a voler fotocopiare l'ultimo disco, l'ultimo successo che tu hai avuto. Lui no. Vi cito solo due esempi. Ziggy Stardust, dopo un anno e mezzo lui l'ha mandato a casa. Mentre tutti non facevano altro che chiedergli di portare sul palco Ziggy Stardust. E il secondo caso è Heroes. Ma dopo che tu hai scritto un capolavoro come Heroes, la tentazione qual è? È quella di scrivere un altro brano così. È vero che non tutte le ciambelle escono col buco. Però è altrettanto vero che tu hai gli stessi collaboratori, Brianino, puoi provare a farlo. Invece no. Va proprio in una direzione ostinata e contraria, come diceva Leandrè. Ora, c'è una cosa che mi piace tantissimo di quella canzone, Heroes, che forse non tutti sanno. E che in origine lui l'ha scritta pensando a due barboni. Ecco perché a un certo punto si dice We can be heroes just for one day. Noi possiamo essere eroi anche solo per un giorno. E in un altro passaggio dice We can beat them forever and ever. Possiamo sconfiggerli ora e sempre. Sono frasi che non avrebbero senso se ci fosse una storia come tutti noi abbiamo pensato di un amore normale, di un amore comune fra due persone che invece hanno avuto tutto dalla vita. Ma come spesso accade quella canzone è diventata così popolare, intanto perché è stata inserita nella colonna sonora di Cristiana F. noi ragazzi dello zoo di Berlino, ma poi ognuno l'ha fatta sua. I Vigili del Fuoco di New York l'hanno eletta quasi come sigla dopo l'attentato alle Torri Gemelle nel 2001. Quindi è diventata di tutti. Perché è così? Una canzone quando diventa incredibilmente popolare smette di appartenere a chi l'ha cantata o chi l'ha scritta. Una volta Claudio Baglioni mi ha detto che, perché anche questa è una cosa strana, i cantanti a volte hanno dei rapporti di amore e odio nei confronti delle canzoni più popolari. E lui l'ha avuta per un certo periodo nei confronti di questo piccolo grande amore. Quindi una sera a Palermo tira via una rilettura piuttosto brutta e quando incontra le persone dopo il concerto c'è una signora che si avvicina e dice «Ma tu come ti permetti?» E Baglioni dice «Cosa? Ma tu come ti permetti di rovinare così questo piccolo grande amore?» «Ma quella canzone è tanto tua quanto mia» ed è verissimo. Quindi le passioni vanno continuamente alimentate, corroborate. Bisogna fare in modo che non si trasformino in dannazione. L'arte è piena di storie, di amori e di passioni che si trasformano in dannazione. Per me la più emblematica di tutto è Moby Dick. Non vi devo naturalmente raccontare la trama. È la storia di quest'uomo dal carattere terribile, pronto all'ira, il capitano Aqab, che ha un sogno, che è quello di catturare la balena bianca e per ottenere questo scopo, per concretizzare il suo sogno, non ha la minima esitazione nel condurre alla disperazione, alla devastazione, alla morte, l'intero equipaggio. Bene, c'è un solo momento di debolezza in tutto il film e in tutto il libro, naturalmente prima, che è un libro di quelli che si definivano leviatanici, cioè massiccio, pesante, robusto, anche con diversi stili di scrittura. E quel momento di debolezza arriva verso la fine, quando il capitano Aqab è convinto di essere da solo sul ponte di comando, ma solo non è. E allora guarda il mare e comincia a pensare ai suoi affetti, comincia a pensare alla sua famiglia, pensa a una moglie che in realtà non ha mai avuto un marito, pensa a dei figli che non hanno davvero mai conosciuto un padre, pensa a dei nipoti che hanno sempre soltanto sentito parlare di quel nonno, di quell'uomo che va in giro per il mondo e per i mari del Pacifico, che ha già perso una gamba, che potrebbe perdere la vita. E allora comincia a chiedersi ma ha senso tutto questo? C'è tutto questo mare, questa morte, questa desolazione. E in quel momento di debolezza si inserisce Star Bucket, che è uno dei personaggi più importanti di Moby Dick, che è anche carismatico, è un personaggio che può affrontare il capitano Aqab senza timore di essere allontanato, di essere cacciato. E va da lui e dice ma capitano, ma non è troppo tardi, ma riprendiamo in mano i nostri anni, la nostra vita, torniamo a casa, facciamo vela verso l'unico porto dove vale la pena prodare, non è troppo tardi. Ed è un discorso così bello e così commovente che il capitano Aqab si commuove. E che cosa fa Melville per far capire che quello è il momento più importante di tutto il libro? Usa un'immagine che è la madre di tutte le immagini. dice che il capitano Aqab pianse una sola lacrima, ma che dentro quella lacrima c'era più acqua che in tutto l'oceano Pacifico. Ed è bellissimo. Perché questo è. L'importante è che dentro ogni goccia, dentro ogni lacrima, dentro ogni cosa ci sia tutta la bellezza e tutto il dolore del mondo. e allora se la vogliamo vedere così, anche il verso di David Bowie, assume un significato completamente diverso, un ulteriore significato. Forse quello che noi dobbiamo fare è smettere di pensare che dobbiamo essere eroi tutti i giorni. Lasciamo perdere il grande. Concentriamoci sul piccolo obiettivo. Essere eroi anche solo per un giorno. L'importante però è che questo giorno sia sempre domani. Grazie. Grazie.