 Tra qualche giorno il Paese vivrà una delle sue ripartenze più importanti. Qualcuno può dire l'arrivo dell'autunno, qualcuno il cambio di un palinsesto televisivo, qualche annuncio particolarmente succulento in ambito di politica o di economia, sicuramente un nuovo iPhone sul mercato. Io oggi vorrei invitarvi a considerare un altro tipo di inizio, certamente meno chiacchierato, il capodanno laico più importante del nostro Paese, il primo giorno di scuola. Vi invito a riflettere sulla grandezza di questo appuntamento, che tocca milioni di vite, che si ripete con una precisa regolarità ogni anno. Vi invito a riflettere sul significato che vi investiamo. Come studenti il primo giorno di scuola è il primo ma anche l'unico giorno dove immaginiamo la scuola come ci piacerebbe prima che qualcuno pensi a come sarà per noi in tutti i successivi giorni. Vi invito a riflettere sul tempo che apre quel primo giorno di scuola. 200 giorni l'anno, più della metà dell'anno che passiamo tra i banchi e le aule, ma anche le 500 ore all'anno che ancora dedichiamo a quelli che ancora chiamiamo i compiti a casa. E poi in totale 3200 giorni in 16 anni di scuola. È come se trascorressimo 9 anni della nostra vita interamente giorno e notte a scuola. E quindi è chiaro che il primo giorno di scuola non è il ritorno ad una routine, ma un vero e proprio risveglio collettivo. Un grande e potenziale momento di rigenerazione. Una parola che è entrata nel nostro vocabolario spesso assume dei significati e delle declinazioni in opposizione. Dobbiamo ricostruire qualcosa che è andato distrutto? Dobbiamo dare nuova vita a qualcosa che ha perso vitalità, ha perso slancio? Oppure se guardiamo dentro noi stessi piuttosto che fuori è solo un tentativo per porci alcune domande, per rispondere ad alcune incertezze, ad alcuni dubbi. Me ne sono posta io una di domande, di domanda, come è possibile rigenerare la società attraverso l'educazione. Oggi vorrei condividervi un frammento di questa risposta, ancora da affinare, ancora in definizione. Ed è la storia di un modello, di uno spirito, di come sia stato possibile rigenerare una politica e una pratica pubblica di partecipazione studentesca facendo leva sulla forza competitiva di una grande istituzione paese, di un ministero, quello dell'istruzione, che ha mostrato in questi anni un lato attento e puntuale, all'interno del quale ho avuto la grande possibilità di immergermi all'età di 24 anni potendo sfruttare una prossimità anagrafica con il passato scolastico perché ne erano passati appena sei di anni dal mio ultimo giorno di scuola. Il mio primo passo è stato quello di unire alcuni puntini, il significato profondo di alcune azioni apparentemente distanti, indipendenti tra loro, ma che insieme hanno rilevato un potere rigenerativo. La prima di queste azioni è quella della chiamata. Esiste una missione più grande per un docente che quella di chiamare. Non fare l'appello o pronunciare un nome, ma quella di accendere l'attenzione, svegliare una motivazione perché vedete la motivazione non nasce per caso, ma è una motivazione che va costruita, che va coltivata giorno dopo giorno. E le scuole sono accumulatori seriali di chiamate, di inviti generici a progetti altrettanto generici. La sindrome della circolare che è pronta ad attanagliare centinaia di scuole del nostro paese. Inviti generici non inseriti all'interno di una logica di senso, comunicazioni che arrivano dentro le classi e che non evocano quel senso di appartenenza, che non evocano quel senso di scopo. Quanti di voi, ricordando al loro passato scolastico, ricordano il contenuto di una circolare? Allora vi invito a considerare una comunicazione autentica che arriva da Roma, che raggiunge tutte le scuole del nostro paese e che chiede a quella scuola e in particolare a quel docente di selezionare alcuni ragazzi, alcune ragazze per partecipare ad un vero e proprio appuntamento al buio. Tre informazioni. Un luogo può essere il centro storico di una città di mare o di montagna, piccola, grande o intermedia. Un museo, un parco naturale, un parco nazionale. Una data, un insieme di giornate da fissare in calendario. È il nome di un progetto che non dice assolutamente nulla. Quell'appuntamento al buio chiede a quel docente di portare i propri ragazzi per qualche giorno dall'altra parte d'Italia o dall'altra parte del mondo insieme ad altri ragazzi, ad altre scuole, di altre scuole che hanno deciso di accogliere quella stessa chiamata. Motivare alla costruzione di motivazioni. In questi dieci anni ho capito che è un traguardo pedagogico essenziale e spesso si traduce nell'accettare l'imprevisto. Quello che non conosciamo, l'accettare un'avventura possibile. La seconda delle azioni che vorrei mettere al centro è quella della connessione. La scuola, ovunque nel mondo, è il più straordinario laboratorio di diversità. Ogni classe è un universo in miniatura dove la diversità non è l'eccezione, ma è la regola su cui tutto si costruisce. Ci sono tante differenze. Quelle più ovvie, legate all'età, alle provenienze territoriali, alle culture, alle lingue, alle religioni. Ci sono le differenze legate alle disabilità o a particolari situazioni di fragilità. Poi ci sono le differenze meno ovvie, quelle legate al contesto sociale. Perché vedete, la scuola non monopolizza più la fonte della conoscenza, che arriva da tante dimensioni. E allora noi siamo tutti figli e figlie di genitori che hanno redditi, posizioni, valori, background formativi diversi. E in questi dieci anni, in alcuni casi, ho capito che la scuola sconta un pericoloso fraintendimento. Che la diversità è qualcosa da gestire, è qualcosa da affrontare. In alcuni casi, peggio, è qualcosa da sbianchettare. E allora, se è vero quello che scrive l'UNESCO, che la diversità culturale è necessaria per il genere umano, tanto quanto la biodiversità lo è per ogni forma di vita, ci stiamo perdendo un tassello fondamentale di una risposta veramente bella. Perché la domanda non è come gestire la diversità, come risolvere, affrontare, aggredire il problema della diversità, ma è come sfruttiamo quella diversità per accelerare, per aumentare il potere della scuola, di aumentare quelle competenze, di aumentare quei talenti, di aumentare quella flessibilità creativa. E la risposta che mi sono dato in questi anni è che l'unica possibilità è mettere le differenze faccia a faccia, corpo a corpo, creare le condizioni fisiche per far incontrare la diversità. E allora ricordate quelle scuole che vi avevo menzionato prima, immaginate che portino tanti ragazzi e tante ragazze nello stesso tempo e nello stesso spazio per alcuni giorni, e che la persona che prende per primo la parola, che prende il microfono, chiede a quei ragazzi di salutare quei ragazzi e quelle ragazze che si conoscono e dividersi in squadre con ragazzi e ragazze che invece non hanno ancora conosciuto e che non sono là perché contano, perché sono teste, e non sono lì perché sono bravi a scuola, la sindrome delle doti della media scolastica, ma sono lì per la diversità che rappresentano. E questo è l'unica possibilità di allenare la grande connessione paese che la scuola può generare. Il terzo di significato ha a che fare con l'ingaggio. In questi anni non ho avuto solo la possibilità di scrivere delle buone chiamate o di provocare delle connessioni o delle collisioni, ma di costruire dei veri e propri progetti di formazione con un obiettivo chiaro, ingaggiare i più giovani nel senso di caricarli di un impegno reale. E in tutto questo sono riuscito a concentrare un meglio o il meglio di quella che a un certo punto in questi dieci anni ho sentito crescere come una vocazione che posso distillare in tre parole, educazione, persone e luoghi, ma anche il meglio di alcune competenze, di alcuni talenti riconosciuti e non riconosciuti, ma anche di alcune esperienze, le più belle, i 16 anni della mia scuola, passati su un alto piano della provincia italiana, tra le montagne di casa, a Rieti, nell'Appennino centrale, ma anche 5 anni di studi all'università, nella geografia fantastica del mondo, a Portland, in Oregon, a Bologna, a Maastricht, in Olanda, a Madison, in Wisconsin. Queste esperienze a metà strada tra scuola e università hanno fatto evidentemente crescere tre bisogni di intervento che ho canalizzato in tre priorità di azione quando si parla di ingaggio formativo autentico, come progettare percorsi formativi che generano quell'ingaggio, tre priorità da attuare contemporaneamente, ed è quello, questo, il lavoro quotidiano. È un lavoro che si basa sulla prima di queste sfide, educare al senso di luogo. Viviamo in un'epoca di grande e crescenti, di stacco ed apatia dai luoghi che abitiamo, ci allontaniamo dalle nostre radici, viviamo quello che ho iniziato a scrivere come assenteismo territoriale, una forma pericolosa di sottrazione esperienziale che ci fa sentire estranei rispetto alla nostra stessa casa. In questi anni ho esplorato centinaia di località nel nostro paese, dalle più piccole alle più grandi, sempre con il filtro dei più giovani della scuola, ed è cresciuta in me una frustrazione salire su un palco, oppure parlare con loro e percepire una grande difficoltà di raccontare una storia potente sul loro territorio, sulla loro geografia, o, peggio, di saper dare delle indicazioni stradali. Ci siamo affidati a delle mappe digitali, ma abbiamo perso la capacità di mappare un territorio attraverso gli occhi, di leggerlo attraverso i sensi. Esplorare ed educare alla mappatura di un territorio significa esplorare se stessi attraverso ciò che ci circonda. E solo così la geografia diventa un viaggio interiore, oltre che un'esplorazione esterna, vero antidoto all'imperturbabilità dei nostri ragazzi, delle nostre ragazze. La seconda di priorità da attuare contemporaneamente è l'educare al pensare contemporaneo. In tempi di così rapida trasformazione, la scuola, quella italiana, e non solo, strizza ancora troppo l'occhio al nozionismo, ed è veramente difficile non ancorare oggi le sfide del presente all'attualità. La scuola di oggi ha quelle sfide. È difficile, probabilmente impossibile, non ancorare la scuola di oggi a tutti quegli attori che operano da protagonisti nel mondo delle sfide della transizione digitale, come in quelle della transizione verde. E questo, vedete, non per un gusto verso il contemporaneo, ma per due ragioni fondamentali. Che quando ancoriamo la scuola al presente, andiamo a provocare delle competenze che non abbiamo ancora codificato. E soprattutto andiamo ad accendere ulteriormente una motivazione, un desiderio di imparare di più. La terza priorità di intervento è quella di educare a dei futuri possibili, plurale. Vedete, c'è un dato. Cresce la sfiducia verso il futuro con l'aumentare degli anni a scuola. Ma come è possibile? In questo scenario, la scuola non deve educare i ragazzi e le ragazze del nostro paese e non solo verso un futuro, ma deve aiutarli a definire, a definirlo quel futuro, progettando tante alternative plurali possibili. Allora vi chiedo di immaginare quei ragazzi chiamati e connessi che si ritrovano per 48-72 ore da una parte all'altra del nostro paese e iniziano a mappare un territorio. Lo fanno con le mappe fisiche, lo fanno anche con le mappe digitali, iniziano a mapparlo con i sensi, iniziano a raccogliere tante sensazioni, tante emozioni, tante percezioni, iniziano ad interagire con le persone di quel luogo e quindi a raccogliere dei dati frutto dell'esperienza diretta. E poi mescolino tutta questa mappatura per costruire delle nuove sfide, per rispondere a dei problemi specifici, per progettare delle soluzioni o in alcuni casi per tradurre questa grande mole di dati assumendo le veste di artisti in opere d'arte. Insomma, vivono un'esperienza intensa e intensiva di 48-72 ore, in alcuni casi più e di più giornate. A quel punto una domanda nasce e cresce spontanea. E che succede dopo? Qual è la responsabilità a chi disegna e di chi disegna esperienze di formazione così intense anche fuori dalla scuola? E pensare a tutte quelle persone, a tutti quei ragazzi, vi assicuro che sono tanti, considerando i dati, i numeri della scuola, che quella possibilità, che quella esperienza non l'hanno avuta. E qui la risposta, e ci dobbiamo mettere l'anima in pace, è una, formare i formatori, investire nella capacità circolare della formazione. E allora, tornando a quei ragazzi che sono stati chiamati, che sono stati connessi, che sono stati ingaggiati, ad alcuni di loro dobbiamo attribuire una responsabilità, che è quella di non salutarsi alla fine di quel viaggio, ma dirgli che quel viaggio è solo all'inizio, che saranno chiamati e richiamati una, due, tre, quattro, cinque volte nei mesi successivi, perché devono acquisire quegli strumenti, quelle conoscenze, che possano poi portarli a fare e a disegnare quell'esperienza di formazione a beneficio di altri ragazzi e di altre ragazze. Vedete, l'unione di questi puntini in questi anni ha chiamato a raccolta, connesso, ingaggiato e abilitato migliaia di studenti e studentesse del nostro paese. Ho avuto il vero e grande privilegio di esserne testimoni e guida in oltre 600 progetti residenziali di più giorni di formazione in Italia e in 30 paesi. Una pratica e una politica pubblica pluriennale che ha saputo resistere anche ai momenti più difficili, come quelli della pandemia. Un modello di coinvolgimento che ha rappresentato con orgoglio l'Italia all'ultima esposizione universale. Un modo di fare scuola che non fa storia in TV, che non fa rumore sui giornali e che non ha un nome univoco. Probabilmente il più conosciuto è Futura, quello a cui sono particolarmente più legato è quello che eleva la parola mappatura, corrisponde ad un acronimo che è MAB, Laboratori di Mappatura Collettiva dei territori a cura dei nostri ragazzi e delle nostre ragazze. Però oggi è un modo di fare che per noi tutti vuole essere un invito gentile a rievocare, a riabilitare nella nostra memoria il tempo e lo spazio della scuola. Non come un ricordo nostalgico o una retorica di futuro, ma come una realtà presente che può veramente rigenerarci. Vedete, sarebbe bello se queste giornate dell'anno, come ogni campo base che si rispetti, potessero diventare il punto di raccolta e di ripartenza delle nostre energie, dei nostri pensieri migliori, quelli di studenti, di studentesse, di docenti, di genitori, ma anche di nonni. Come non dissipare la fiducia che riponiamo nel primo giorno di scuola. Questa missione è una responsabilità condivisa, abbinare le esperienze ai risultati, le promesse ai fatti, ma soprattutto i desideri ai fatti. Questo è il mio, è il nostro augurio. Grazie. Grazie.