 Grande emozione, manco dall'Italia da 45 anni, non sarei qui senza Marta, la mia compagna australiana, mia moglie, la mia partner nella nostra attività. Qual è il mio sogno? Io avevo lavorato per la cooperazione tecnica con i paesi in via di sviluppo da Roma, qui in Italia, per sette anni e tutti i nostri progetti in Africa fallivano. Arrivavamo sempre non invitati con la nostra idea di che cosa queste persone del luogo in Africa avrebbero dovuto fare. Appena i soldi finivano, il progetto scompariva. Mi sono reso conto che c'era qualcosa di veramente terribilmente sbagliato e avevo una collega che aveva studiato a Bologna con Romano Prodi e Romano Prodi aveva tradotto un libro di un economista inglese che si chiamava Ernest Schumacher e il libro era Small is Beautiful, piccolo e meraviglioso. Quando lei mi vide che ero depresso, demoralizzato, lei mi disse, leggi di questo libro. Il libro di Schumacher fu un libro che mi colpì come uno schiaffo in faccia, perché nel capitolo tredicesimo del libro Small is Beautiful Schumacher usa una frase che mi lasciò completamente allibito. Lui disse, quando si parla di sviluppo la prima cosa è questa, se le persone non vogliono essere aiutate lasciatene in pace. Non riuscivo a capire che cosa volesse dire Schumacher e quando lessi e capii che cosa diceva mi vergognai, mi vergognai come un cane, perché noi non pensavamo mai che gli africani fossero attori nella loro vita. E allora presi questo libro, lasciai l'Italia e andai a fare un dottorato di ricerca con questa idea. Perché non facciamo lo sviluppo in risposta? Un po' come faceva lui, perché Schumacher aveva messo un istituto in Africa, in Inghilterra, dove lui invitato, quando arrivava nei paesi africani si sedeva con le persone del posto dicendo che problemi avete? Non abbiamo i vassoglietti per portare le uova e il 40% di tutte le uova che noi produciamo si rompono in viaggio. E allora Schumacher dice volete che vi aiuto? Sì, per favore, chiama l'università di Leeds, chiama degli studenti in ingegneria, si fa a fare un mini impianto. Ispirato da Schumacher io vado in Sud Africa all'università di Stellenbosch dove i professori mi ridono in faccia. Tu vuoi fare lo sviluppo in risposta? Ma sei pazzo? Chi ti inviterà mai a te? Una comunità ricca o una comunità povera? Una comunità povera? E chi vive nelle comunità povere? Quindi ho risposto, ma nelle comunità povere vivono persone. E no, nelle comunità poveri vivono i poveri. I poveri non sono educati, non sono impiegati, sono persone che soffrono di tutti i problemi della povertà. E tu vuoi ascoltare loro, ma sei pazzo? Siamo noi che dobbiamo portare la nostra capacità, le nostre idee a quelli che non le hanno. Questo è l'unico modo in cui tu puoi fare lo sviluppo. Io avevo studiato la psicologia della crescita americana, la psicologia rogeriana, che molti voi conoscerete, dove nella psicologia della crescita di Roger la persona più importante tra l'incontro tra il terapeuta e il cliente. La persona più importante è il cliente, non è il terapeuta. Il ruolo del counselor, di cui hai parlato tu, il ruolo del counselor è quello di ascoltare la persona, poi non fare niente al cervello della persona, semplicemente far notare alla persona che da fuori io vedo che ci sono degli ostacoli di fronte a te. Il ruolo del counselor è di rimuovere questi ostacoli. E quindi io dissi ai professori che la cosa più importante non è la nostra conoscenza, la cosa più importante è il desiderio della persona di migliorare se stessa. E nella psicologia della crescita, della psicologia umanistica americana, quello che ci insegnano è che ogni persona ha il sogno di migliorare se stessa. E allora ho detto ai professori, la cosa più importante è parlare con la persona e capire il desiderio della persona e poi aiutare la persona facilitandola a trovare la conoscenza di cui questa persona ha bisogno. e i professori mi dissero provalo, non ci crediamo. Lasciai l'università a Stellenbosch e andai in Australia perché non solo mi dissero non ci crediamo, provalo, però poi non mi hanno dato il permesso di lavorare in nessuna comunità africana perché c'era ancora l'apartheid. Lasciai, andai in Australia, dove conobbi Marcia e conobbi un professore che mi accettò come studente per fare questa dissertation, questa tesi di dottorato, mi disse non ci credo a quello che dici, non credo che tu possa arrivare. Per tutto non credo che nessuno ti invita, ma anche se tu arrivassi in una comunità, non credo che tu troverai le persone che hanno questa passione di cui tu parli. Però quel professore australiano mi disse che cosa posso fare per aiutare te a dimostrare che io stia sbagliando. e non avevo mai incontrato il professore che avesse detto una cosa del genere. E allora io dissi al professore sono nuovo, non mi conosce nessuno, nessuno mi inviterà mai e lui dice no, perché se tu adesso stai facendo un PhD con una borsa di studio in questa università, la prima comunità che viene a parlare con il governo che viene a parlare con l'università che è in difficoltà, noi possiamo dire che abbiamo uno studente italiano che ha una visione dello sviluppo locale diversa e chiediamo se vogliono invitarti. E io fu invitato, perché il mio professore mi aveva veramente capito, fu invitato a visitare una comunità a 700 chilometri dalla capitale più isolata al mondo, che è Perth, nell'Australia occidentale, a 700 chilometri dalla capitale più isolata del mondo e questo paesino di 10.000 abitanti stava passando una situazione, una crisi terribile e quando io arrivai nella comunità, la comunità, c'era il supermercato che aveva chiuso. Una comunità veramente in ginocchio. E in questa comunità in ginocchio io cercai la prima persona appassionata che avesse un sogno, parlai con questo uomo che era seduto su questa sedia, era piuttosto avvilito e dissi a lui vuoi che ti aiuto? E lui mi guardò e mi disse ma tu chi sei? Io gli raccontai il mio sogno, aiutai le persone in risposta e lui mi disse se tu mi aiuti io aiuto te presentandoti alla comunità. Io dissi benissimo fammi vedere che cosa, fammi vedere il tuo prodotto. Andiamo nel garage, lui mi fece assaggiare il pesce affumicato, il pesce affumicato che lui faceva era il miglior salmone affumicato che io avessi mai provato e gli disse ma tu a chi lo vendi? Dice ma io lo vendo alle persone del posto, sentono l'odore del pesce affumicato, sentivano quando ancora potevo venderlo e venivano a comprarlo. Vendevo tutto. A quanto lo vendevi? Lo vendeva alle persone disoccupate del posto, quindi a pochissimo. Io gli dissi questo pesce deve essere venduto nei ristoranti più belli della capitale. Lui disse io sono 700 chilometri, io alla capitale sono anni che non ci vado, non posso neanche telefonare, a quel tempo non c'era l'internet, erano 5 dollari per ogni telefonata a distanza. E io gli dissi ma io vivo lì, se ti chiamo tu puoi trovare un passaggio per venire in città? C'è sì, aspetto una telefonata, vado a casa, racconto la cosa a Marta e chiamo i 10 ristoranti più importanti, i Michelin style, i ristoranti più di lusso della capitale. Prendo degli appuntamenti, faccio venire Maurice, Mori, lo faccio venire su, andiamo a parlare con i ristoranti, 10 ristoranti, 10 ordini. Prendiamo gli ordini scritti, andiamo, ritorno nel paesino, andiamo a parlare con il commercialista di Mori, il commercialista prende gli ordini, li porta in banca, prendiamo 2000 dollari, spostiamo la fumicatrice dal garage in un negozio che era un locale idoneo, prende il permesso del comune, comincia a lavorare con tre persone, in tre mesi ho un investitore che mette un milione di dollari dietro la sua impresa e Mori fa il lancio ufficiale della sua nuova impresa, invita 100 persone e racconta a tutti che cosa gli è successo. E dice se avete un sogno, venite a parlare con Ernesto, non vi disperate, non abbandonate la vostra idea. In quel giorno conosco i cinque pescatori di tonno che sono rimasti, erano una flotta di 45 barche, 40 hanno venduto, 5 i più giovani, i più poveri sono ancora a pescare il tonno con la penna blu, il famoso, la penna blu, il tonno migliore al mondo, quello che i siciliani pescano, tra l'altro, che è il tonno con la penna blu e questo tonno loro non hanno nessunissimo mercato, lo vendono a quelli che fanno il tonno in scatola, a 60 centesimi al chilo, 60 centesimi al chilo non riuscivo neanche a pagare la benzina, il diesel per le barche. Sono tutti quanti vicini alla bancarotta, sono cinque, mi vengono a parlare e io gli dico avete mai fatto una ricerca di mercato su che cosa potete fare con il vostro tonno? Dice no, noi non l'abbiamo fatta perché abbiamo il governo che ci ha detto che i giapponesi, che sono gli unici che pagano veramente bene per il tonno, non vogliono il nostro tonno perché il nostro tonno è meno di 60 kg di peso e i giapponesi vogliono solo il tonno che è molto grande. Io ho detto ma avete mai parlato, avete mai parlato con un giapponese? No. Avete mai fatto una ricerca di mercato? No. Gli ho fatto mettere un po' di soldi insieme, hanno cinque di loro 200 dollari per uno. Abbiamo fatto venire una persona commerciale che gli ho trovato dalla capitale, questa persona è venuta, ha parlato con loro, gli ha trovato uno chef giapponese, lo ha portato nel paesino e lui ha detto questo tonno io lo compro per il mio ristorante e questo tonno i giapponesi lo vogliono. Quell'anno abbiamo venduto 120 tonnellate di tonno direttamente a Tokyo, in camion dal paesino all'aeroporto internazionale di Perth durante la notte e poi in 72 ore, con il jumbo jet, il tonno era sul mercato più grande del mondo di pesce, Schigi Market a Tokyo, dove vendono ogni pesce all'asta. Abbiamo venduto 120 tonnellate a 15 dollari al chilo, non 60 centesimi, 15 dollari. Cosa è successo? Che sono diventato all'improvviso la persona più importante del villaggio, mi seguivano per strada 60 clienti in 24 mesi, 27 imprese. Il mio professore universitario ha organizzato una conferenza, ha fatto venire i politici, ha fatto venire i burocrati nel paesino e mi hanno detto ma che cosa hai fatto? Che cosa c'hai? La polverina magica in tasca che la metti sulla testa delle persone e diventano imprenditori? Gli ho detto no, io ho fatto una cosa molto più difficile, io sono stato zitto e ho ascoltato loro, e ho lavorato con quello che loro volevano fare. La risposta del governo è stata, addestra una persona che ti possa sostituire qui, vieni a lavorare con noi e crea un servizio per tutte le città rurali dell'Australia occidentale. Inventai un nome Enterprise Facilitator, la persona che sta zitta ed ascolta e aiuta le persone a creare dei team che sanno farlo, venderlo e badare soldi. 36 facilitatori producevano e hanno prodotto mille nuove imprese l'anno e mille espansioni per l'Australia occidentale. Il governo federale mi ha chiamato in Australia dicendo vogliamo questo per tutta l'area rurale australiana. 160 advisors in rural Australia. Mi hanno invitato ad andare in Nuova Zelanda, 72 facilitatori, mi hanno invitato ad andare a scrivere il mio primo libro in America e poi gli americani mi hanno dato un visto per merito straordinario e Marte e Dio ci siamo trasferiti in America 25 anni fa. Abbiamo aiutato a creare 65.000 imprese senza mai dare soldi a nessuno e abbiamo scoperto che non c'è geografia all'intelligenza e alla passione. Dovunque andiamo, dalla steppa della Mongolia, dovunque andiamo sul lago Atatlan in Guatemala, troviamo la persona che ha il sogno e la passione, che con la persona che l'accompagna e con la metodologia semplicissima di formare un team di tre persone, prodotto, mercato, finanza, possa aiutarli. Questa metodologia adesso l'abbiamo portata alle grandi imprese perché logicamente quello che noi abbiamo imparato facendo in comunità lo si può fare all'interno delle grandi aziende perché c'è l'intelligenza e passione che sono all'interno di queste grandi imprese con queste persone che sono gli intrapreneurs, non so se conoscete questa parola, intrapreneurs sono i più capaci dei vostri impiegati, quelli che hanno il sogno, quelli che hanno ancora lo spirito imprenditoriale e che vogliono trasformare la loro passione in un modo di vivere. è stato assolutamente straordinario essere invitati qui perché ho trovato finalmente dei compagni in Italia che hanno la stessa passione, la stessa determinazione, lo stesso amore che noi abbiamo per la persona al centro della relazione. Grazie.