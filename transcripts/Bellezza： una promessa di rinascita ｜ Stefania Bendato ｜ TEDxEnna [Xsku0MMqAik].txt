 Maria C. R. Questa sera, in questo splendido teatro, la domanda che ci stiamo ponendo è se la bellezza salverà il mondo e se sì, come? In che modo? Ma io ho anche un'altra domanda da sottoporvi e quasi sicuramente mi prenderete per matta, ma ha una motivazione che scoprirete più avanti. E la domanda è, ma il Molise esiste? Alzi la mano chi pensa che il Molise non esista. Ecco, benissimo, ci sono più di qualche mano alzata, quindi di questo parleremo più avanti. Ora però procediamo con ordine e facciamo un passo indietro. Da sempre i più grandi filosofi e letterati hanno cercato di definire il concetto di bellezza, non riuscendo però mai pienamente nel loro intento, in quanto la bellezza sfuggendo agli schemi scientifici è qualcosa che si può percepire soggettivamente più che oggettivamente. E infatti il termine bellezza in greco significa proprio percepire ed esula da una definizione universale. spiegarla attraverso le sole parole è difficile perché ha talmente tante sfaccettature che risulta quasi impossibile descriverla unicamente con esse. Ora provate a chiudere gli occhi e ad immaginare un tramonto, oppure un volto o un quadro. Ecco, percepire la bellezza lascia scorgere un sentimento universale che dona soddisfazione a tutti i sensi e invade la nostra anima. Una delle definizioni di bellezza che da sempre mi colpisce di più è di David Hume, perché l'ha definita non come la proprietà di una cosa, bensì come la percezione di un soggetto che guarda la cosa stessa. Il bello è negli occhi di chi lo contempla. Se provassimo ad immaginare un mondo senza artisti, e quindi un mondo senza scultori, pittori, poeti, cantanti, registi, insomma un mondo privo d'arte, cosa resterebbe? Resterebbe la natura, meravigliosa ovvio, ma la nostra unica via di fuga. L'arte è vitale, imprescindibile, immaginazione, essenza, perderemo la possibilità di illuminare e abbellire il mondo. Ed è anche la nostra capacità di provare sentimenti verso gli altri, se ci pensate. Qualcuno ha detto che un film, una poesia, un quadro, una canzone non possono fermare le guerre, però certamente le emozioni che suscitano un'opera d'arte, un capolavoro, potrebbero aiutarci ad affrontare e forse perfino anche a superare le emergenze più disastrose. Sin da piccola sono sempre stata impressionata da palazzi, castelli, monumenti, insomma dalle grandi opere realizzate centinaia e centinaia di anni fa, e per le quali mi chiedevo come fosse stato possibile realizzarle se gli artisti di allora non possedevano strumenti e tecnologie del nostro tempo. E non vi nascondo che io me lo chiedo tutt'ora, ma come hanno fatto? Eppure tali opere sono ancora lì, che dominano maestose. Poi da adolescente mi sono appassionata alle varie forme d'arte che studiavo sui libri di scuola oppure che vedevo in televisione, ne ero ossessionata a tal punto da scogitare di tutto pur di poterle vedere. E quindi crescendo mi sono chiesta più e più volte come poter trasmettere questa mia passione agli altri, come coinvolgerli, come farli innamorare delle bellezze realizzate dall'uomo. Perché arte e amore toccano le corde del nostro cuore e ci fanno guardare le cose con uno sguardo in bilico tra la lucidità e la meraviglia. Ma come creare interesse verso la bellezza, anche verso meraviglie poco conosciute? L'idea nacque quando iniziò a spargersi un tormentone che sono sicura che abbiate sentito anche voi. Vediamo se mi seguite. Il Molise non esiste. Perfetto. Il Molise non esiste. Io sono molisana, sono nata di Sernia. Ed è vero, il Molise è una regione piccola, molto piccola, ma ricca di storia, di cultura, di archeologia, di natura. Insomma, la regione che mi aveva dato i Natali non esisteva, non era conosciuta. E allora come poter ribaltare questo perentorio giudizio negativo esaltando invece le bellezze e le peculiarità della mia terra? Soprattutto nei confronti poi di chi Molise non c'era mai stato. Mi son detta che l'unico modo per farlo, oltre che con le parole, è con l'uso delle immagini. Perché attraverso le immagini che si può vedere per credere. Aiutando le persone a guardare ciò che ci circonda per scoprire chi siamo, le nostre radici, da dove veniamo, qual è la nostra identità. Vedere per credere, vedere per valorizzare. E allora iniziai a pubblicare sui social foto e video, immagini, di luoghi molisani ovviamente pregevoli, seducenti, ma sconosciuti ai più. Col tempo tutto ciò si è trasformato in un lavoro che oggi mi permette di viaggiare in Italia all'estero e viene apprezzato da persone che sui social mi seguono da tutto il mondo. Portando avanti questa professione ho preso sempre più coscienza del fatto che la bellezza si può trovare veramente ovunque. Nelle più grandi città del mondo e nei musei più famosi del mondo, ma anche nelle piccole chiese di paese, nei borghi, nelle piccole realtà. Sono pienamente convinta che ciò che molto spesso, anzi troppo spesso, viene considerato come irrilevante, trascurabile, secondario, in realtà è solo un punto di vista differente. Piccolo non significa inferiore. Anzi, le piccole realtà possono essere grandi risorse. Basta solo volerle vedere. Il mio lavoro porta con sé la mia identità e la mia idea di rigenerare bellezza. Il bello è negli occhi di chi lo contempla. La bellezza è negli occhi di chi guarda e quindi risiede negli sguardi e nelle reazioni che il pubblico le dedica. Non è soltanto qualcosa da cercare nei musei, ma qualcosa da indagare, da vivere e da condividere. E questo perché la cultura e l'arte donano delle esperienze speciali alla nostra quotidianità. Aiutano a migliorarci e migliorano le nostre attitudini e ci rendono più aperte e disponibili nelle relazioni con gli altri. La mia missione è quella di continuare a mantenere vivo il legame indissolubile che esiste tra cultura e bellezza. Legame inteso come inclusione, coesione e accoglienza. Ed è su queste basi che vi incoraggio a guardare il mondo da prospettive diverse e con occhi diversi. Come molto spesso accade, per provare quantomeno a leggere il futuro, è necessario volgere il nostro sguardo verso il passato. La storia ci insegna ad andare oltre le nostre fragilità e le nostre debolezze per provare a superare i nostri limiti. L'eroe porta con sé il messaggio di una vita che vale se spesa per il coraggio. E io aggiungerei se spesa per la conoscenza, per la cultura e per la condivisione. Quando il fuoco brucerà e l'ardore si risveglierà in tutti noi, allora accadrà qualcosa di speciale, qualcosa che somiglierà ad un miracolo. Accadrà una rinascita. Grazie. Applausi Grazie. Applausi Grazie. Grazie. Grazie. Grazie. Grazie. Grazie. Grazie.