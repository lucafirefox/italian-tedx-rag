 E' il 16 aprile 2012. Sono di fretta, sono in ritardo. La piattaforma online è bloccata e io devo raggiungere velocemente l'agenzia di viaggi che sta per chiudere. Mi sono ridotta all'ultimo momento perché non sono assolutamente convinta dell'iniziativa e delle attività che devo svolgere. La mia testa, i miei pensieri, le mie emozioni, il mio mal di pancia, una grande confusione, non sono riusciti a mettersi d'accordo e allora ecco che mi riduco all'ultimo momento. Devo andare a comprare i biglietti dei treni e quindi esco, cammino veloce, mi distraggo, inciampo, sto per battere la faccia ma per fortuna vedo una bici legata a un palo e con tutta la forza che ho mi aggrappo al sellino della bicicletta. Rallento la caduta, salvo la faccia ma mi spacco la mano. Quarto e quinto metacarpo della mano destra si rompe. Una mano che verrà operata, che verrà recuperata ma che non tornerà più come prima e rimarrà offesa per sempre. La mano di una donna coraggiosa, sempre in movimento, sempre in azione, determinata, sportiva, destrimane, tennista. Un bel guai. E allora ecco un esempio che vi dimostra quello che può succedere a tutti noi ma che certamente in una metafora crea grandi problemi quando succede nel mondo della leadership. Quando la capacità di avere un pensiero, una strategia, una visione, quando la capacità di avere relazioni efficaci, sentimenti sani e quando le azioni non prendono la direzione giusta ecco che si crea un po' di confusione. Nel mio caso è stato anche un evento abbastanza grave. Ma vediamo di seguire un po' tutto il processo di quello che è successo. Abbiamo detto la testa, testa, mente, il luogo dove stanno i pensieri, la nostra capacità di analisi, la nostra capacità di sintesi, la nostra capacità di pianificazione. La mente e la testa dove notoriamente risiede l'intelligenza cognitiva, la nostra capacità razionale e normalmente si usa dire anche un po' la supremazia intellettuale umana. Quella che nel mondo della leadership decreta un pochino l'altezza dei livelli di eccellenza dei leader fino alle figure apicali. E allora in questa situazione in cui mi sono trovata, io che sono una donna che ha sempre saputo tenere testa e che ha consapevolezza di chi è che cosa fa e mi sono persa in questo momento, la domanda che mi nasce è sono un essere umano di serie B. E poi abbiamo detto che c'è il cuore, il cuore con le emozioni, la qualità delle emozioni e le emozioni primarie che sono la rabbia, la paura, la gioia, il disgusto e la tristezza. E quanta rabbia ho avuto addosso perché non sono riuscita a prendere una decisione diversa. E quanta rabbia ho avuto dopo perché non sono riuscita a prendere una decisione diversa. Un conflitto interno drammatico. E la paura, lo spavento, il gesso per un periodo, questo senso di immobilizzazione fisica che poi era un immobilizzazione anche emotiva, psicologica. E poi totalmente la tristezza. Presa dalla tristezza, questo senso di inadeguamento, di frustrazione, di incapacità di non poter attendere alle mie decisioni. E allora qui siamo nella casa dell'intelligenza del cuore. Quella che negli ultimi decenni finalmente è arrivata la ribalta e ha preso un suo posto dignitoso, un'energia emotiva, quella che viene definita un po' la forza femminile. E quella che nel mondo della leadership assegna la capacità relazionale efficace. Quelle doti di ascolto, di auto osservazione, di capacità di empatia. E allora qui un'altra volta mi domando che è successo? E sono un essere umano di serie B? E poi c'è il corpo. Il corpo che prende fuoco, brucia. Io che abito dentro il mio corpo con questi due che hanno fatto tutto questo caos, non si sono messi assolutamente d'accordo. E il mio corpo che si è trovato veramente in difficoltà, così. Che non sapeva veramente che direzione prendere. Quindi poi prende quella sbagliata. E allora l'intelligenza del corpo, l'energia delle azioni che è vista di più come una forza maschile. E l'energia delle azioni. Le azioni sono quelle che ci fanno vedere nel mondo della leadership quelli che definiamo essere i risultati. I risultati. I risultati sono evidenti, sono osservabili, sono qualcosa che sono decretati da un movimento. E i risultati ci dicono se abbiamo avuto successo oppure no. È un bel tema questo del successo. E poi successo secondo chi? Ma traguardi di che genere? Secondo quali parametri? Parametri degli altri? E in quel caso non sono riuscita a starci dentro. E allora quali erano i miei parametri, i miei traguardi? E non sono riuscita a trovare neanche quello. Quante volte ci troviamo in questa situazione? Certo, per fortuna non ci va sempre così. E allora ci domandiamo, in questo stato di disequilibrio, dove ancora una volta mi sono sentita un essere umano di serie B, con la mente che non tiene la barra dritta. Il cuore, abitato da emozioni contrastanti che salgono di livello. E il corpo, dentro cui succede tutto questo, che si destabilizza e agisce in una maniera disordinata. Come si fa? La leadership se lo può permettere? Noi tutti ce lo possiamo permettere, ma certamente nel mondo organizzativo, dove i leader agiscono, dove portano a casa i risultati, successi per tutti, dove è necessario avere una visione strategica, finanziaria, responsabile per tutta l'azienda e per tutte le persone che ne fanno parte, è un problema. Allora questo ci dice, nella metafora che ognuno di voi troverà nelle esperienze, nel percorso della propria vita e del proprio passato, che è molto importante e necessario allenare e praticare tutte le competenze, tutti i comportamenti che fanno parte della nostra leadership. Poi c'è anche la leadership professionale, ma innanzitutto la nostra, personale. E allora, parlando di equilibrio, ho scelto per voi questa immagine. Questa figura ha pianificato, insieme a un team, di arrivare un giorno a camminare su quel filo. Certamente ha dovuto prendersi cuore delle proprie paure e allenare il proprio coraggio e si sarà fatto aiutare. Ha dovuto prendersi cuore del proprio fisico per essere nelle condizioni ideali e si sarà fatto aiutare per che cosa mangiare, per come dormire. Avrà avuto una sua strategia, avrà scelto il posto, la distanza e avranno scelto il giorno. Ma magari quel giorno c'era un vento incredibile, hanno dovuto cambiare giorno, dienne giorni perché magari non ha dormito bene. E allora l'allenamento e la pratica di questo aiuta mano a mano a portarci su questo filo ad avere l'equilibrio giusto per essere solidi, robusti, stabili. E per quanto mi riguarda? Ho cambiato sport. La racchetta da tennis non era più possibile. E allora il golf. Il golf dove il corpo sta un po' più insieme, le braccia funzionano insieme, le spalle lavorano insieme. Uno sport impegnativo, faticoso. E dalla racchetta da tennis ecco la mia sacca da golf. Dentro c'è da mangiare, c'è da bere, ci sono tutti gli strumenti che servono, da coprire, scoprire. Questo è recente, l'anno scorso in Puglia, meraviglioso, novembre, sembrava estate. Quello che è importante è avere vissuto questo viaggio abbastanza drammatico, ma con l'energia e la forza di volerci capire qualcosa e di recuperare poi quella capacità di stare su questo filo, quella solidità, quella robustezza e quel senso di appartenenza che ho raggiunto e che tutti possiamo mantenere, raggiungere e ricreare sempre grazie a una flessibilità importante nel, innanzitutto, avere compassione di sé, comprendere la propria fragilità per poi ricreare e ripartire in un altro modo. Sembra quella che io definisco una magnifica contraddizione. E allora, preparandomi per incontrarvi stasera, ho pensato a come potevamo chiudere questo momento e ho scritto, scritto e riscritto e riscritto, così come il viaggio, una frase che in questo caso leggerò. L'essere umano, nella sua delicata ricerca di equilibrio tra mente, cuore e corpo, si allena e si trasforma per mantenere viva quella armoniosa miscela di pensieri, di emozioni e sensazioni fisiche che talvolta gli capita di sperimentare. Grazie. Applausi Grazie.