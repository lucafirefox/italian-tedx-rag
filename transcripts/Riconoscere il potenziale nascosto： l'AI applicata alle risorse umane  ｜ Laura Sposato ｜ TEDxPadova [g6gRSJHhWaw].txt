 Reshaw K Sysef I am the show Vi piacerebbe scoprire chi siete in 40 secondi? Mi spiego meglio. Vi piacerebbe scoprire che cosa siete bravi a fare in 40 secondi? Cioè, come vi farebbe sentire? Che emozioni vi susciterebbe sapere che in soli 40 secondi potreste avere risposta alla domanda che cosa sono bravo a fare? Qualcuno in sala sarà sorpreso, qualcuno curioso e qualcuno magari titubante. E lo capisco. Capire chi siamo è sempre stato complesso ed è una delle domande che i grandi della filosofia si pongono, tipo da sempre. Oggi però non parleremo di filosofia, ma di come questa domanda può trovare risposta in un mondo che cambia così velocemente e con così tanti stimoli che spesso siamo sopraffatti da tutto quello che ci circonda. Tre anni fa, facendo la recruiter, ho visto molte persone perse alla ricerca della loro strada. E questo mi ha portato a pormi un quesito esistenziale. Come posso comprendere queste persone? Come posso andare oltre al loro curriculum e capire i loro talenti, i loro sogni, le loro ambizioni per aiutarle a trovare il lavoro dei loro sogni? Ecco. Questa domanda è una domanda che mi ha devastato moltissimo. perché è una condizione reale che molti recruiter vivono ogni giorno. E non perché i recruiter non siano bravi a fare il loro lavoro o perché le persone non siano brave a comprendere il mercato del lavoro, ma forse perché oggi gli strumenti che ci sono non sono più sufficienti per garantire una relazione tra le persone, tra recruiter e tra candidati. Voglio raccontarvi una storia. Mettetevi nei panni di Luca. Luca è un recruiter, lavora in un'agenzia di ricerca e selezione e svolge il suo lavoro con il classico metodo. Luca sta cercando una persona da inserire in un'azienda nel reparto di risorse umane. Quindi che cosa fa? Pubblica la sua offerta di lavoro, riceve centinaia di curricula, li screma e sceglie una rosa di candidati da chiamare a colloquio. Prendiamo ora Martina. Martina è una ragazza neolaureata in economia, ha studiato moltissimi anni, ma nonostante ciò non ha ancora la minima idea di che cosa fare nel proprio futuro. Un grande classico, no? Quindi Martina passa a metà dei suoi pomeriggi a inviare curriculum ad agenzie e ad aziende sperando che prima o poi qualcuno le risponda. Che cosa succederebbe con il classico metodo? Luca riceve il curriculum di Martina, vede che Martina non ha esperienza nel mondo delle risorse umane e quindi decide che non ha neanche senso incontrarla. Triste, no? Sì. Però reale. Ecco. E se potesse esserci un altro finale a questa storia? Cioè se potesse esserci un nuovo modo di lavorare? Ecco che ci viene in aiuto l'intelligenza artificiale. Martina registra un breve video di 40 secondi. È un video di presentazione in cui non ci sono domande né test. 40 secondi in cui lei può raccontare liberamente chi è. Questo video viene spezzettato in frame che sono le piccole immagini contenute all'interno di ogni video. All'interno di ogni immagine c'è quello che Martina sta facendo. Quindi come si muove, che cosa dice, come lo dice, il ritmo, il tono di voce e tante altre cose. Ecco, tutte queste cose hanno un significato. Quindi estrapolate queste caratteristiche e unite tra di loro si riescono a combinare per fare in modo di capire quali sono i talenti di Martina. Voglio farvelo vedere. Questa sono io. Ok. E questa è l'intelligenza artificiale che sta tracciando tutto quello che io sto facendo all'interno di questo video. Come potete vedere. Ecco, tutto quello che io faccio all'interno di questo video ha appunto significato. Sono migliaia di variabili che unite tra di loro riescono a creare e ad estrapolare delle caratteristiche personali. In particolar modo riescono a capire quali sono le aree lavorative in cui la persona potrebbe emergere, riescono a capire le soft skill della persona e i tratti caratteriali di competenza. Quindi in pratica questa tecnologia in 40 secondi è in grado di capire i talenti delle persone. Ecco, torniamo all'esempio di prima, quello che vi ho fatto all'inizio. Torniamo quindi a Luca, il nostro amico recruiter. Luca, oltre al curriculum di Martina, riceve una scheda completa di tutti i talenti di Martina. E tra i talenti c'è scritto che Martina ha un grande talento nell'area delle risorse umane. Quindi Luca attenzione a Martina. Passiamo ora a lei, che riceve l'esito dell'intelligenza artificiale e che scopre di avere un talento per le risorse umane. Cosa che ovviamente non avrebbe potuto sapere perché non aveva l'esperienza sul campo per poterlo sapere. Ecco, Luca decide di incontrare Martina. Perché nonostante non abbia esperienza nel settore delle risorse umane, l'intelligenza artificiale sta dicendo che lei ha un talento per quell'area. E ora immaginate insieme a me Luca che incontra Martina e scopre che ha davanti il talento giusto. Proprio quello che stava cercando con tre settimane in meno di lavoro. Ecco, questo è ciò che è in grado di fare l'intelligenza artificiale applicata al mio settore. L'esempio che vi ho fatto di Luca e Martina all'inizio è una condizione reale. che davvero coinvolge moltissime persone che molte persone vivono ogni giorno. Ed è per questo che è fondamentale che venga vista come alleata preziosa. Perché può davvero svoltare il lavoro di molte persone. Nell'era delle risorse umane può aiutare a comprendere i talenti nascosti. Ecco perché il messaggio che voglio lasciarvi oggi è quanto sia importante credere in questa tecnologia. perché vi garantisco che la gioia e la soddisfazione di vedere le persone trovare i loro talenti è davvero impagabile. E quello che oggi voglio dirvi è che spero che anche voi, tutti voi, come Luca e Martina, possiate trovare i vostri talenti. Grazie. Grazie. Grazie.