 In un mondo dominato dalle immagini riusciranno a sopravvivere le parole Oddio il mio? Oddio, scusate, può succedere, scusate, è un messaggio di WhatsApp, un messaggio vocale, una nota audio di tre minuti. Che espressione abbiamo tutti noi quando riceviamo un messaggio vocale di tre minuti? Esattamente proprio quella. Ma perché? Perché per noi oggi tre minuti sono lunghissimi e ascoltare una persona che parla per tre minuti è veramente faticoso. E WhatsApp, che lo sa, ha risolto il problema e ha introdotto una funzione che velocizza i messaggi vocali a una velocità 1.0 o addirittura 2.0. Ora, ad alzata di mano, senza vergogna, quanti di voi lo fanno? Ecco, immaginavo di non essere l'unica. Ma perché? Perché? Perché la nostra attenzione oggi è veramente poca. A volte noi sentiamo persone parlare che fanno dei giri immensi, parole completamente inutili, e noi facciamo fatica. Tant'è che a me a volte capita di mandare un messaggio vocale piuttosto che fare una chiamata, perché è una chiamata sai quando inizia e non sai quando finisce. E qual è il risultato di tutto questo? Che sono 7 miliardi in messaggi vocali inviati su WhatsApp in tutto il mondo ogni giorno. Però ora, con permesso, siamo qui. Se non vi disturba lo ascolto, eh. Tanto tranquilli che non dura 3 minuti, ma solo 20 secondi. Ciao Linda, allora per il compleanno è tutto posto. Abbiamo trovato la location, abbiamo chiamato tutti gli invitati, il pranzo è perfetto, quindi resta solo di scegliere il vestito e poi ci troviamo tutti lì. Va bene? Grazie, a presto, ciao. Lui è Nicola, un mio caro amico. Dovete sapere che per me ormai la sua voce è questa qua, è velocissima. Tant'è che poi quando l'incontro di persona mi sembra quasi rallentato da quanto parla piano. Per me la sua voce è velocissima. E in un mondo che va velocissimo anche le parole devono adeguarsi. Questo ovviamente non significa che noi per stare al passo con la comunicazione di oggi dobbiamo parlare super velocissimo tipo WhatsApp. significa che dobbiamo essere raggiunti nel minor tempo possibile dal messaggio. Ma vi siete accorti che Hollywood, e loro sono i maestri nella comunicazione, hanno completamente tolto i titoli di testa? Non c'è più con la straordinaria partecipazione di fotografia di prodotto da e poi finalmente leggevi con la regia D e iniziava il film. Vi hanno tolto completamente tutto. E anche le serie TV, se ci fate caso, nei primi dieci secondi ti hanno già preso. Sei già dentro. Poi è vero, c'è la sigla. Ma ti danno anche la possibilità di schipparla, cioè di saltarla. Ma parliamo anche del calcio, dello sport, la serie A che per noi italiani è fondamentale. In seguito ad una ricerca, hanno scoperto che durante tutta una partita la tensione media nostra è di circa una mezz'oretta. Precisamente 35 minuti. Ma io vi ricordo che una partita dura 90 minuti. Siamo talmente abituati a dar peso alle immagini che ormai tutti noi parliamo per immagini. Basti pensare al ristorante, non so se capita anche a qualcuno di voi, quando arriva il piatto, la prima cosa che facciamo, tac, fare la foto per inviarla ad amici e parenti. Io penso che pochi, pochissimi di noi hanno il piacere di raccontare con le parole i profumi, i colori, le emozioni di quel piatto. Stessa cosa vale per le vacanze. Cioè noi torniamo con tutto l'entusiasmo e la voglia di raccontare, ma nessuno ci ascolta perché tanto ci dicono sì sì, vabbè, bello, bellissimo, ho visto tutto sui social. Eh, grazie. Ma io ho fatto vedere. Non ho parlato. Come siamo arrivati a tutto questo? Facciamo insieme un piccolo passo indietro. 1962, New York. Andy Warhol avrà mai pensato per un istante che stava anticipando di 60 anni circa la comunicazione di oggi? Ma io credo proprio di sì. Io credo che lui avesse già capito che le immagini avrebbero vinto a mani basse sulle parole. A me piace immaginarlo così, seduto nel suo laboratorio, nel suo flusso di creatività, che pensava mi occorre. Mi occorrono delle immagini istantane, che facciano arrivare il messaggio come fosse un telegramma. Istantane. Telegramma. Instagram. Instagram. Esatto. Esatto. Lui c'era già arrivato. Era troppo avanti. 1969. Amsterdam. Due coniugi decidono di trascorrere la loro luna di miele nel letto di una suite. Non solo. Decidono di mandare un messaggio a tutto il mondo. Un messaggio di pace. E usano solo tre parole. War is over. E poi ci aggiungono l'immagine potente di loro due nel letto in pigiama, dalle 9 di mattina alle 9 di sera, davanti a tutti i giornalisti del mondo. Anche loro avevano già intuito che l'immagine sarebbe stata fortissima. Immagine però accompagnata da poche e forti parole. Giocando un po', quel famoso manifesto di John Lennon e Yoko Ono War is over oggi potrebbe diventare così. War is over. Se i nostri bisnonni dicevano l'ho saputo dal panettiere, i nostri nonni dicevano l'ho letto sul giornale, i nostri genitori dicevano l'ha detto la televisione, noi oggi diciamo l'ho visto su TikTok. Ci stiamo trasformando sempre di più da Homo sapiens a Homo videns. Cosa possiamo fare oggi per risolvere questo problema? Perché facciamo fatica ad ascoltare? Uno dei problemi più grandi di tutti noi è che la nostra soglia di attenzione si è radicalmente abbassata. A volte sentiamo persone fare dei giri di parole immensi, inutili, parole inutili. Abbiamo perso la capacità di sintesi. L'altro giorno ho visto una mia amica e mi ha detto sai che ho incontrato il Giovanni? Quello che stava con la Giovanna? Che aveva il negozio in centro? Che faceva il parrucchiere? Che poi ha chiuso perché si è trasferito in Spagna? Che poi in Spagna sono andato, però dovevo andare in Grecia, sono andato in Spagna. Cioè questa qui a un certo punto si è fermata e mi ha detto scusa non mi ricordo più di cosa stavamo parlando. Cioè lei l'ha detto a me. Cioè era entrata in un tunnel incredibile, lei, figuriamoci io che la stavo ascoltando. Follia. Ma parliamo ora invece dei ponti sonori. Vi racconto. Generalmente quando noi costruiamo una frase e non troviamo immediatamente la parola che ci occorre per completarla, sapete cosa succede? Silenzio. Ci sarebbe un istante di silenzio. Un silenzio che noi non sappiamo più gestire e anzi ci fa quasi paura. Ed ecco che copriamo il silenzio con i ponti sonori. Sono quelle parole che non hanno senso, sono solo degli intercalare. Ad esempio nel senso che, detto questo, diciamo che, fondamentalmente, che bella lunga, sostanzialmente, banalmente, tutte parole inutili che però a noi ci danno il tempo di respirare, di trovare la parola che ci occorre e completare la frase. E apparentemente ci sembra anche di essercela cavata bene. Ma vi garantisco che chi ci ascolta impazzisce. Ma io sono una persona che fondamentalmente ama mangiare, nel senso che, alt, dodici parole, dodici, quando ne bastavano tre. Io amo mangiare. E peggio ancora, quando arrivano le vocali allungate. Buongiorno a tutti! Oggi siamo qui! Quante i, fermati! E peggio ancora, perché c'è un peggio. Quando arrivano gli, eh, eh, eh, allora, eh, oggi siamo qui perché, eh, io vi garantisco che in quel momento lì, chi ci ascolta abbassa il volume della sua attenzione e ci perde. Il primato dell'immagine, però, rischia di portarci a un vedere senza capire. Noi oggi siamo abituati ad ascoltare con gli occhi. Ma quand'è che invece le immagini non possono assolutamente vincere sulle parole e la nostra mente si accende all'ennesima potenza. Quando leggiamo un libro. Quando noi leggiamo un libro, ci concentriamo solo sulle parole e quindi è la nostra mente che crea in maniera attiva le immagini. Possiamo fantasticare e immaginarle. Tant'è che, non so se magari è successo anche a voi, quando andiamo al cinema a vedere un film tratto da un libro che avevamo già letto, è matematico che usciamo e diciamo era molto meglio il libro. È matematico. Che tra l'altro, vuol dire che la nostra regia è meglio di quella di Martin Scorsese. Cioè, dovremmo darci anche l'Oscar. Per ascoltare veramente, ci vuole la mente in silenzio. E allora, se vi va, per pochi istanti chiudete gli occhi. diceva un vecchio proverbio che ogni parola, prima di essere pronunciata, dovrebbe attraversare tre porte. Nella prima porta dovrebbe esserci scritto. È vera? Nella seconda, la domanda è necessaria? Nella terza, è gentile? Nel mondo di oggi, dove le parole inutili si sprecano, occorrerebbero cento di queste porte, molte delle quali, secondo me, rimarrebbero sicuramente chiuse. e quindi, prendiamoci cura delle parole. Grazie a tutti. Grazie. Grazie.