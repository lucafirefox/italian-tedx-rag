 Provate a chiudere tutti quanti gli occhi. Adesso fatelo non vi addormentate, non vi addormentate. Vi faccio ascoltare tre suoni diversi, godeteveli, poi dopo vi spiego perché. Lo avete riconosciuto, questo è il mare. Vi faccio sentire il secondo. Concentratevi, non pensate a male, questo è il ragù, è il suono del ragù. Vi raccomando, vi faccio sentire il terzo. Ok, questo è il suono dei balconi, potete aprire gli occhi, questo è il suono dei balconi di giù, ragazzi, quando sentite un po' litigare le persone, un suono spesso fastidioso. Vi ho fatto sentire questi suoni perché questi suoni sono sempre stati intorno a me, sono intorno a voi ogni giorno. Li sentiamo ma non li ascoltiamo quasi mai. E io oggi vi voglio parlare proprio di questo, di come solo andando via dalla mia terra ho imparato a riconoscere le mie radici. Io mi sono trasferito da Salerno a Milano otto anni fa e fortunatamente durante questi otto anni sono riuscito a parlare con tantissimi ragazzi, come me che hanno deciso di lasciare la loro terra per trasferirsi altrove. E parlando con loro ho riconosciuto un percorso, un percorso comune a tutti noi, quasi tutti noi, che ho racchiuso all'interno di quella che io ho definito parabola discendente del fuorisede. Ora non vi aspettate equazioni matematiche o cose simili perché io in matematica ho sempre fatto schifo, però ecco, questa parabola descrive perfettamente il percorso non da un punto di vista logico e matematico ma da un punto di vista emotivo, di emozioni. Questa parabola parte dal punto più basso, è in negativo, per chi conosce un po' la matematica sa che giù siamo sul negativo, perché è caratterizzata questa partenza da un'emozione negativa, la rabbia. Quando un giovane decide di andare via è arrabbiatissimo, con la propria terra, con la politica, con il sistema, con gli amici, con la famiglia, non ne vuole più sapere niente, perché è stanco, sente che i suoi sogni sono troppo grandi rispetto al luogo in cui si trova. E stufo, non ce la fa più, si trova in quel punto lì e proprio questa rabbia è l'energia che porta un giovane a decidere di andare via. E ci spostiamo quindi nello step successivo di questa parabola, che è caratterizzato quindi da un momento di grande euforia, grande entusiasmo. In questa fase noi arriviamo, nel mio caso a Milano, ma in qualsiasi altra città, e siamo gasati, abbiamo proprio voglia di conoscere la città, di girare, diciamo, ho buttato la mia vita lì quando potevo girare il mondo, conoscere persone, andiamo a assaggiare tutti i ristoranti, ci facciamo le storie su Instagram, che siamo fighe, abbiamo iniziato la nostra nuova vita. È un momento molto molto bello, molto piacevole, che può durare anche per tanto tempo, ma non dura per sempre. Perché poi si arriva all'apice di questa parabola, cioè una fase di stabilità. Come vedete qui non si cresce, non si decresce, siamo in una fase tranquilla, dove ci stiamo abituando alla nostra nuova vita, ci creiamo una routine, andiamo all'università oppure al lavoro, siamo nel flusso, il nostro passo aumenta un po', siamo spediti, però ecco, non ci facciamo troppo caso, non pensiamo troppo a casa, non pensiamo a niente, siamo tranquilli, siamo stabili. E voi direte, bellissimo, abbiamo trovato il nostro equilibrio, ci potremmo fermare qui. E invece no. Perché qui succede una cosa. Succede che si inizia a decrescere all'interno di questa parabola. Perché improvvisamente, a tradimento, come si dice da noi, dentro di noi c'è una nuova emozione, la nostalgia. La nostalgia. Quelle radici, quelle origini che noi pensavamo di aver sradicato da noi andando via, che tanto ci avevano fatto arrabbiare, erano ancora lì, dentro di noi. Noi pensavamo di averle eliminate, di averle abbandonate con i chilometri di distanza, con il treno, con l'aereo, invece no. Sono ancora dentro di noi e tornano prepotenti a farsi sentire. Questo è il momento in cui un fuorisede vive dentro di sé una forte scissione, un forte dolore. Perché non sa come fare. Inizia a cercare la pizza a Milano, quella che ti ricorda casa. Inizia a videochiamare più tempo mamma, inizia a cercare casa ovunque. Ti manca il mare, ma ti manca da morire. E qui, questa scissione ci porta a una forte sofferenza interiore, che si può gestire in due modi, anzi in tre. Perché il primo modo, che sono sicuro che tutti voi conoscerete, è quello che odio di più. E cioè quello di andare a rinnegare le proprie origini. Cioè questa nostalgia ci fa talmente male che diciamo, sai che c'è, non ne voglio più sapere niente. Quindi camuffiamo il nostro accento. Questi sono i famosi meridionali imbruttiti. Li conoscerete sicuramente. Sono quelli che tradiscono la moca con le capsule. Sono quelli che aumentano il passo a dismisura. Sono quelli che parlano male dei loro concittadini. Sono proprio i primi razzisti verso le proprie origini. Ecco, quindi se li incontrate, non vi arrabbiate, perché sapete che loro stanno semplicemente soffrendo. Stanno cercando di gestire questa emozione. C'è un secondo modo per gestire questa scissione. E cioè quello di drasticamente abbandonare la nuova vita e tornare a casa. Questo lo fanno in tanti. Non è il massimo farlo in questa fase qui della parabola. Perché spesso poi viene percepita come una sconfitta da parte di chi torna. Perché non sta tornando perché ha una nuova consapevolezza o per scelta. Ma perché sta male. E quindi spesso questa cosa è da evitare. C'è il terzo modo, che è quello che ho fatto io. E che reputo forse il più sano, il più giusto. E cioè quello di decidere di riaccogliere, riaccettare e rispettare queste radici dentro di noi. Capire che la nostalgia effettivamente è semplicemente la normalità. È la causa e l'effetto dell'azione che abbiamo attuato. Cioè quella di decidere di andare via. Ecco, questa consapevolezza ci fa stare molto meglio. Ci fa capire che noi possiamo amare due posti contemporaneamente. Ci fa capire che andando via non vuol dire che le nostre radici vengono distrutte. E ancora una volta voi direte, perfetto. Hai trovato la tua consapevolezza. Stai bene, a questo punto non andiamo avanti, fermiamoci qua. E invece no. Perché qui scendiamo ancora più in basso all'interno della parabola. Perché c'è un'altra emozione. L'emozione più importante di tutti. Cioè la paura. La paura. Noi siamo abituati a demonizzare la paura. A credere che sia un'emozione negativa. Ma in realtà la paura è un'emozione importantissima. Perché ci consente di sopravvivere. Di aprire gli occhi. Paura di cosa? Ci arriva la chiamata. Stefano, nonna non sta bene. Torna. Oppure torniamo a Natale a casa. E vediamo mamma con più rughe del solito. Magari le sono uscite i capelli bianchi. Papà è stanco. Iniziamo... I nostri amici si sposano. E noi lo sappiamo nemmeno. Ecco. Perché ci fa così tanta paura? Io, così come ho inventato questa parabola discendente del fuorisede, mi diverto a inventare cose. Ho inventato un'altra cosa che io chiamo errore del presepe. Avete tutti presente il presepe napoletano, no? Che ci sono quelle figure immobili. C'è il pizzaiolo lì che sta mettendo la pizza. C'è il contadino. Insomma, sono tutti fermi lì. Ecco, il fuorisede quando va via commette un grosso errore. Cioè quello di credere che mentre la sua vita nuova scorre, va veloce, felice, quelli che lascia indietro sono lì fermi, come nel presepe. Il tempo non passi per loro. Ce l'abbiamo a nostra convinzione dentro di noi. Mamma sarà lì in cucina che sta preparando. Papà sta lì che sta impregando davanti al programma politico. Nonna sta facendo il rosario. I nostri amici sono al solito bar a parlare delle solite cose. Abbiamo questa convinzione che sia tutto fermo. Purtroppo non è così. Il tempo passa per noi, ma passa anche per loro. E la vita ce lo insegna in questa fase qua, proprio nel modo peggiore. Con la paura. Che ci apre gli occhi. Ci fa capire che effettivamente noi non stavamo guardando delle cose. Le famose piccole cose. Quelle che poi non sono mai piccole e mai cose. E che in realtà sono importantissime. Ecco. Voi vedete che la parabola si conclude in questo punto. E direte, vabbè, allora quindi un fuorisede poi alla fine della parabola torna a casa. No, perché qui non si tratta di tornare. Qui si tratta di arrivare in una nuova fase, un nuovo punto. Come vedete la parabola non torna indietro. Ma arriva in un altro punto, che è in un'altra posizione. Perché noi grazie a questo processo, grazie a tutte queste emozioni, cambiamo, impariamo a riconoscere le nostre radici. E soprattutto ad accettare e a osservare le piccole cose. Vorrei concludere facendo un giochino con voi. Mi piacerebbe che voi prendesse un foglio, oppure il cellulare, le note. Fate quello che volete. Fatelo adesso, in questo momento. Prendete il telefonino, aprite le note. Non vi preoccupate, non vi chiedo di condividermi niente. Non voglio sapere niente. Vi chiedo di pensarci un attimo e di scrivere nelle note quella che secondo voi è una piccola cosa che vi circonda e che però state dando per scontato. Una cosa che effettivamente potreste considerare di più. Tenetela lì. Non mi interessa che la condividiate con nessuno. Però rifletteteci. Perché quelle che oggi sono piccole cose, un giorno vi guarderete indietro e saranno molto più grandi. Grazie.