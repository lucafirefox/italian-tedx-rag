 Non devo, ne voglio pentirmi, non ho di che pentirmi, ne ho materia di cui pentirmi e non so di cosa mi debba pentire. Queste sono le parole che Giordano Bruno rivolse agli uomini dell'Inquisizione nella fase finale del suo processo per eresia nel 1599. Giordano Bruno è famoso soprattutto per la sua morte, della sua filosofia ci si ricorda poco, però per chi l'ha studiato a scuola lui è quello che è morto al rogo. E traspare anche una certa stima quando se ne parla, lui è quello che non si è piegato, che è andato contro tutti e tutti, che ha difeso le sue idee. E insomma è passato alla storia come una persona che ha una grandissima forza interiore, una di quelle persone che ti fanno domandare, ma io quella forza lì riuscirei ad averla? E lo stesso tipo di effetto un po' ridotto ce l'hanno le persone che oggi ti raccontano come hanno cambiato vita, come hanno fondato un'azienda, come hanno fatto qualcosa, come hanno fatto questo salto nel vuoto. E ce l'hanno fatta, queste storie di successo. E tu sei lì a dirti, magari un giorno ce la farò anche io. Però i giorni passano e tu sei ancora qui, o meglio, sei lì, sul bordo del dirupo, che aspetti il coraggio per buttarti. E aspetti così tanto che alla fine ti chiedi, ma perché dovrei saltare? Ecco questa è una domanda che può avere diverse risposte. Chi cambia la propria vita, fonda un'azienda, salta perché spera di farcela. Salta perché spera di farcela, spera che alla fine di questo dirupo ci sia un bel fiume d'acqua fresca che lo porti dove lo deve portare. Ma Giordano Bruno no. Giordano Bruno sapeva che sarebbe morto. Lui ha saltato perché doveva difendere le sue idee a qualunque costo. Però qual è il segreto di tutta questa forza? Parliamo di Giordano Bruno. La prima cosa da sapere su di lui, su Giordano, è che non si chiamava Giordano, si chiamava Filippo. Sì, cambiò il nome quando entrò in monastero. Perché Giordano Bruno, il flagello della chiesa del Cinquecento, era un frate. Un frate un po' particolare perché alla meno trent'anni aveva già tre processi per eresia e un'accusa di omicidio. E ovviamente aveva lasciato l'abito. Ora non preoccupiamoci, l'accusa per omicidio era falsa. Però i processi per eresia erano un po' più seri, tant'è che lui continuava a scappare, scappò per tutta l'Europa. Finché poi a quarant'anni tornò in Italia, a Venezia. E lì venne tradito da una persona che riteneva un amico. E fu consegnato agli uomini dell'inquisizione. E lì ebbe inizi un processo lunghissimo, un processo che durò otto anni. E al settimo anno la chiesa decise che questo processo doveva finire. Chiamò Roberto Bellarmino, che è lo stesso che poi si occuperà anche del primo processo di Galileo Galilei. Lo chiamò e lo incaricò di mettere mano alle carte di sette anni di processi e di chiudere questa storia. L'ottavo anno di processo sarebbe stato l'ultimo. Ora immaginiamo il povero Bellarmino che si trova a sette anni di carte. Cioè lui era una persona intelligentissima, diventò anche cardinale, però sette anni di carte sono sette anni di carte. Insomma lei fece un po' riassunto. E riassunse tutto in otto punti. Otto eresie di cui Giordano Bruno doveva pentirsi. Gli furono consegnati questi otto punti. Gli furono dati sei giorni per decidere. Lui decise che sì, avrebbe rinnegato tutto. Fece solo una richiesta, di portare i suoi appunti. Non abbiamo il testo integrale dei suoi appunti, però doveva essere una cosa tipo Sì, e questa cosa l'ho detta male. Dai, correggiamo un po', cambiamo questo, cambiamo quell'altro, tutto a posto, eh? E consegnò questi appunti agli inquisitori, che li presero, li esaminarono, risposero e gli disero Ecco qua, adesso pensaci bene e ti diamo 40 giorni per decidere. E Giordano Bruno non fece passare questi 40 giorni. Subito disse, va bene, basta, rinnego tutto. Ma posso portare i miei appunti? Al che gli inquisitori risposero con un lessico forbito, ricercato qualcosa che suonava del tipo Ascolta, o è sì, o è no. E non provare a portare i tuoi appunti perché li bruciamo con te. Al che lì non c'era molta scelta, o era sì, o era no. E Giordano Bruno rispose no. Lui non avrebbe rinnegato la sua filosofia. E fu messo a rogo. Però, perché vi racconto questa storia? Dai, ma non potevo raccontarvi una storia bella di una persona che salta nel vuoto e va tutto bene, una bella storia di ispirazione. Eh sì, avrei potuto raccontarvela. Però poi, quella parte di voi che è lì, sul bordo del precipizio, avrebbe pensato, sì, bella, bello, sì, sì, questo qua ha saltato, gli è andata bene, sono contento. Però, se a me va male, non avreste più saltato. Vi ho raccontato la storia di Giordano Bruno, perché è una storia che finisce male. Perché non è una storia di successo, è la storia di un uomo che passa otto anni in carcere e poi viene bruciato al rogo. La storia di Giordano Bruno è il peggio che ci può succedere se saltiamo nel vuoto. Eppure, c'è qualcosa che ci fa dire. Ha fatto bene. C'è una parte di noi che vorrebbe essere come lui. Però, perché? Perché vogliamo essere come un uomo a cui la vita è andata così male? Perché quello che vogliamo davvero non è che le cose ci vadano bene. Certo, certo che preferiremmo che fosse così, però non è quello che vogliamo nel profondo. Quello che vogliamo nel profondo è essere noi stessi. E essere noi stessi non significa banalmente essere spontanei, fare quello che ci sentiamo di fare. Essere noi stessi significa sapere cosa amiamo, in cosa crediamo, che senso ha la nostra vita per noi. E comportarci di conseguenza. Giordano Bruno conosceva se stesso. Ecco perché non ha rinnegato la propria filosofia. Ha scelto di non tradirsi. Ma Giordano Bruno non è l'unico che ha fatto i conti con se stesso. Lo fece anche un altro filosofo, Arthur Schopenhauer. Schopenhauer teneva un quaderno privato e non voleva che fosse pubblicato, non finché lui era in vita. E infatti fu pubblicato postumo. Oggi possiamo leggerlo col titolo L'arte di conoscere se stessi. E in quelle pagine Schopenhauer riflette sul significato che alcuni avvenimenti della sua vita hanno avuto per lui. E ne trae delle conclusioni. Eccone una. Se sono stato infelice è perché mi sono creduto altro da me stesso. Credersi altro da se stessi, allontanarsi da se stessi. E questa qui la ricetta dell'infelicità. Qualche decennio dopo la morte di Schopenhauer, anche Oscar Wilde si ritrovò a scrivere un'opera sul significato della propria vita. Noi possiamo leggerla col titolo De Profundis, sulle cose profonde. E nel profondo Oscar Wilde si pentì di essersi lasciato trascinare in una vita che non era la sua. Lontano da se stesso, dalla sua fiamma creativa. Ero fatto per altro? Scrisse. Quindi Giordano Bruno ha fatto davvero bene. Ha fatto davvero bene a non rinnegarsi. Se l'avesse fatto sarebbe stato infelice, come Oscar Wilde. Ma si può dire che Giordano Bruno sia stato felice? Chi è veramente felice? Ce lo spiega un poeta della Roma del primo secolo avanti Cristo, Ovidio, che a poco più di vent'anni scrisse Felice è chi osa difendere con forza ciò che ama. Non felice chi osa difendere con forza ciò che ama e ce la fa. Felice è chi osa difendere con forza ciò che ama e gli va bene. No, felice è chi osa difendere con forza ciò che ama. Punto. A prescindere dal risultato. Ecco perché quel salto nel vuoto noi dobbiamo farlo. Perché è lì che risiede la felicità. E non la felicità fatta di sorrisi e di risate, ma un tipo di felicità superiore. Quella a cui si accede quando adempiamo al compito che ci siamo scelti. Quando facciamo quello che sentiamo di dover fare. Ecco, quando saltiamo nel vuoto dobbiamo farlo per quanto sia difficile, senza chiederci come andrà. Se in fondo a quel dirupo ci sia un fiume d'acqua fresca o un fiume di lava. Perché là in fondo c'è la nostra identità. E questo è abbastanza. Che vada bene, che vada male, che finisca in trionfo, che finisca in tragedia. Lì in fondo ci sei tu. E quando salti nel vuoto, il futuro è tutto da vedere. Ma nel momento stesso in cui salti, senti risuonare dentro di te una frase, delle parole che senti fin dentro le ossa. Non devo, né voglio pentirmi. Non ho di che pentirmi. Ne ho materia di cui pentirmi. E non so di cosa io mi debba pentire. Grazie.