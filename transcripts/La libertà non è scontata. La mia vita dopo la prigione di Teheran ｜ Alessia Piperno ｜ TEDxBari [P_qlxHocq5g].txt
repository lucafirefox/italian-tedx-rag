 Luca Mazzei Revisore Buonasera. Le storie. Quando ero bambina, ero una ragazzina molto vivace, iperattiva, e tutti i pomeriggi mio papà, dopo pranzo, ci mettavamo sul divano e mi raccontava delle storie. Lui lo faceva perché mi voleva calmare, perché appunto io non stavo ferma un attimo. Le sue storie vedevano lui come protagonista, erano storie di avventure, case sugli alberi, guerre con mazzafionde contro i bambini antipatici. Però devo dire che queste storie, nell'arco della mia vita, secondo me, quando ero bambina, mi hanno proprio cambiato, mi hanno reso probabilmente la persona che sono oggi. Perché le storie hanno veramente un significato importante. ed è per questo che io oggi sto qua e vi racconterò una storia. Qui mi trovo con tre ragazzi, lui, Sani e Thomas. E sono tre ragazzi che ho conosciuto in un ostello di Tehran, in Iran. Era un viaggio che sognavo da tantissimo tempo. e quando avevo 24 anni, ho mollato tutto quello che avevo e mi sono trasferita in Australia. Da lì ho cominciato a viaggiare, l'ho fatto per sette anni. È stato bellissimo. Però il mio grandissimo sogno era quello proprio di visitare questo paese, visitare l'Iran. E' proprio così che nel 2022 finalmente ho realizzato questo sogno. Quindi mi vedete qui, il giorno del mio trentesimo compleanno del 2022, insieme a questi ragazzi. sopra una seggiovia che ci portava in cima a una montagna. Le cose però sono cambiate così, all'improvviso. Quella sera abbiamo preso un taxi per andare a fare un skate room, un gioco di squadra. E quando siamo scesi da quel taxi, ci sono arrivati 13 uomini, ci hanno bloccato, ci hanno fermato le braccia dietro la schiena, hanno preso tutti i nostri oggetti personali e ci hanno caricato in delle macchine, coprendoci gli occhi con delle bende. Non l'avremmo immaginato, però quel giorno di un anno e mezzo fa sono stata portata in una prigione, dove tra una cosa e l'altro sono rimasta per 45 giorni. Questo disegno qui l'ha fatto Ned, appunto, una mia compagna di cella, quando è stata liberata una ragazza iraniana. E si vede una donna che è bendata, con la faccia rivolta verso il muro, durante un interrogatorio. Perché così funzionavano gli interrogatori in prigione a Teheran, ad Evin. Evin, che è anche chiamata l'Università di Evin, perché all'interno non ci sono criminali, bensì ci sono scrittori, politici, registi, di tutte le persone che hanno utilizzato la loro parola o la loro penna per esprimere il loro concetto di libertà, per dare voce ai loro pensieri. Ma questo in Iran non è possibile, non si può parlare apertamente. E per questo motivo vengono portati in prigione. Nella mia cella c'erano sette ragazze, tutte ragazze che non avevano fatto nulla, come me. Tutte ragazze che erano state arrestate e tanti di loro non sapevano nemmeno il motivo. Quando Ned è uscita e ha fatto questo disegno, l'ha pubblicato sulla sua pagina Instagram. Ripeto, soltanto le persone che erano passate per quella prigione potevano capire il significato di questo disegno. Evin non è un posto normale. È un posto dove fanno respirare l'aria i detenuti per 10 minuti a settimana e ti fanno fare la doccia una o due volte a settimana. Non ti è concessa la carta igienica, non ti è concesso chiamare a casa, non ti è concesso essere una persona. perché anche quando si usciva per andare al bagno dovevamo mettere questa benda davanti agli occhi. Questa benda era inseparabile a noi, stava sempre attaccata ai nostri occhi. Ma la cosa più brutta di Evin, la cosa che mi porto sempre dietro, sono i rumori. Dei rumori che non si dimenticano. Sono i rumori, le grida della disperazione di tante donne che piangevano per i loro figli, per i loro mariti. Ma anche tanti grida di dolore, perché Evin è anche conosciuta come un luogo dove vengono torturati i detenuti, senza motivo. A me no. Mi piace sottolinearlo subito, perché comunque ero italiana e non sarebbe stata una buona idea da farmi qualcosa direttamente a me. Sono rimasta in quella prigione, ripeto, per 45 giorni. Non è stato semplice, no, non lo è stato affatto. Però porto con me tantissimi bei ricordi, no? Perché con queste donne, nonostante loro parlassero una lingua, e io ne parlassi un'altra. Però poi avevamo trovato un modo di comunicare una con l'altra. Ci sono stati anche dei momenti molto forti, molto belli. Ogni mattina ci consegnavano, cioè per colazione ci portavano un bicchiere d'acqua calda e una bustina di tè. Noi, essendo in sette, questa bustina di tè la dividivamo tutte tra di noi, no? Quindi per qualche secondo ognuno di noi metteva la bustina di tè. Poi conservavamo il filo della bustina di tè, lo nascondavamo sotto la coperta. E poi ogni giorno univamo questi fili di te e li utilizzavamo per farci le sopracciglia, no? Perché voi direte, ma tra le tante cose... Sì, era diventato un qualcosa per scappare da quell'incubo, no? O come quelle volte che abbiamo conservato i bicchieri di carta. A noi non c'erano concessi bene, non ci davano nulla, non avevamo nemmeno il letto, quindi dormivamo tutte per terra. E con questi bicchieri di carta che noi abbiamo conservato, li abbiamo tagliuzzati con le nostre mani e abbiamo creato delle carte. Un giorno ci venne servito un panino con il falafel, con una bustina di ketchup, e abbiamo utilizzato questo ketchup per dipingere le carte, e quindi farle diventare delle vere e proprie carte da gioco, no? E quindi poi c'era quella che nella cella sapeva leggere le carte, quindi ogni tanto ci leggeva le carte sul nostro futuro, sta arrivando una bella notizia, domani forse ti interrogano, magari domani succede qualcosa di bello, e noi ci aggrappavamo tantissimo a questa cosa. A me avevano dato 10 anni, non mi sarei mai immaginata che mi avrebbero rilasciata dopo 45 giorni. Perché mi avevano arrestato? Non lo so. Mi era stata data la colpa di aver preso parte alle proteste in un secondo momento di essere una spia, non lo so, ovviamente. E quindi niente, dopo 45 giorni mi hanno liberato e sono tornata a casa. Alle mie compagne però avevo fatto una promessa. Un giorno stavamo sedute tutte lì in cerchio, a terra, nella cella, e avevo detto, cioè una alla volta ci dovevamo alzare e dire quale sarebbe stata la prima cosa che avremmo fatto una volta che saremmo uscite da Evin. E io dissi, io scriverò un libro. Scriverò un libro dove parlerò di tutte voi, parlerò della vostra storia, perché dalla mia parte del mondo non se ne parla, non se ne parla affatto di Evin. Nessuno conosce Evin, nessuno conosce in che contesto voi vi vede e tutto quello che è successo in questo paese. E quindi niente, quando sono uscita ho cominciato a scrivere questo libro, che ho dato il nome proprio di Libertà in Farsi e l'ho dedicato a loro. Purtroppo il ragazzo lì, con la maglietta, ah, tutti e due hanno una maglietta grigia, però quello con l'orologio, il ragazzo francese, è ancora detenuto in quella prigione, senza aver commesso nulla. Adesso è un anno e mezzo che sta ancora lì, senza motivo. Quando mi hanno chiamata per venire qui al TED, mi sono chiesta più volte cosa avrei potuto portare, di cosa avrei potuto parlare, se semplicemente condividere la mia esperienza o se lanciare un messaggio. Il mio messaggio è abbastanza semplice, perché mi sono resa conto durante quei giorni di quanto sono fortunata, di quanto sono fortunata ad essere nata da questa parte del mondo. Vi ho raccontato questa storia, perché ho capito che poi la vita è fatta di tante storie, ve l'ho raccontata perché vorrei che lasciasse qualcosa anche a voi, perché siamo tutte persone molto fortunate qui, siamo nate nella parte fortunata del mondo, senza aver fatto nulla per meritarcelo rispetto a queste donne che tutti i giorni combattono per la loro libertà, per la loro voglia di poter ballare, di poter cantare, di poter andare in bicicletta, perché una donna iraniana tutto questo non è permesso. E quindi sì, io mi sento molto fortunata, soprattutto anche per essere qui. Non avrei mai immaginato che un anno e mezzo dopo mi sarei venuta ritrovata qui a Bari, su un palco, a condividere la mia esperienza con tutti voi. E spero che in qualche modo, non lo so, che vi faccia riflettere. Io non mi sono preparata a un discorso, perché non sono nemmeno in grado di prepararmi a un discorso. È una storia che poi durante l'ultimo anno ho ripetuto tantissime volte. Però ho notato durante questo anno che ho presentato il mio libro, ho parlato con così tante persone, di quanto questa tematica è arrivata al cuore della gente, quanto sta a cuore alla gente comunque la mia storia, ma anche la storia di tutte queste donne che hanno condiviso questo percorso insieme a me. E quindi eccomi qua, l'ho raccontata anche a voi. Spero che anche voi ne sarete custodi come ne sono anch'io. E che più che altro ogni mattina vi alzerete e direte grazie per essere nati in questa parte del mondo, perché sì, siamo fortunati. Grazie mille.