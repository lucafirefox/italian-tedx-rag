 Siamo a marzo del 2019. Io avevo 23 anni e stavo iniziando il mio tirocinio quando l'allora amministratore delegato della NASA annuncia il programma Artemis per riportare l'uomo sulla luna. Ed è per questo che sono qui oggi, per raccontarvi come progetteremo e costruiremo il primo insediamento dell'uomo in un luogo che non sia la Terra, ma anche per spiegarvi come qualcosa che di solito consideriamo lontano dalla nostra quotidianità, come le missioni spaziali, siano invece parte della nostra vita di tutti i giorni. Ma giustamente vi chiederete perché ci sono io su questo palco. Dobbiamo fare un balzo indietro a dieci anni fa, più o meno. Ero in quarta liceo e mia mamma mi stava portando a scuola. Alla radio si parlava di Cape Canaveral, la base di lancio della NASA progettata per il programma Apollo, quella da cui ancora oggi partono missioni spaziali, ma quella da cui partiranno le future missioni lunari. Ricordo mia mamma a dirmi, legandosi a questo discorso, quanto sarebbe stato bello andare insieme a vedere il lancio di una missione spaziale. Nella mia mente in quel momento frullava un unico pensiero, io devo andare lì. Questo è quello che tecnicamente definiremmo T0, il punto di partenza del viaggio che mi ha portato qui. Quell'anno il programma di filosofia prevedeva allo studio di Keplero e Galileo. Rimasi affascinata da come con le pochissime risorse a loro disposizione furono in grado di fare delle scoperte così grandiose. Ed è in quel momento che iniziai a pormi quella serie di domande che solo pochi anni dopo capì essere i classiconi dell'ingegnere. Ma come funziona? Come si fa? Come hanno fatto? Al quinto anno queste scoperte presero poi una forma più concreta nelle ore di scienze, con lo studio del sistema solare e delle stelle. Dentro di me diventava sempre più chiara la risposta a quella fatidica domanda che ci assilla tutto il quinto anno del liceo. Ma cosa farò da grande? Quindi col pensiero di quanto sarebbe stato incredibile progettare anche solo un bullone che avrebbe potuto volare nello spazio? Frase che dissi ai miei amici dell'epoca e ancora oggi mi prendono in giro per questo. Decisi di iscrivermi ad ingegneria aerospaziale con la consapevolezza fin da subito di voler contribuire all'esplorazione umana dello spazio. Ma torniamo a noi, torniamo alla Luna. La NASA non più da sola ma con l'aiuto di diversi partner internazionali. A settembre del 2026 riporterà l'uomo sulla Luna. Vi assicuro che per chi lavora in quest'ambito poco più di due anni e mezzo sono davvero pochi. Al ritorno dell'uomo sulla Luna manca davvero poco. A differenza del programma Apollo che con i suoi sei allunaggi portò 12 astronauti a visitare per pochissimi giorni diversi punti della Luna, il programma Artemis si pone l'obiettivo di portare l'uomo al polo sud lunare e lì gettare le basi per quella che sarà la prima base lunare. Garantendo così la possibilità di una permanenza maggiore degli astronauti e offrendo l'opportunità di imparare quante più cose possibili per il nostro futuro grande balzo, portare l'uomo su Marte. In altre parole torniamo sulla Luna per restarci. Ma perché proprio al polo sud? Il polo sud lunare presenta delle buone condizioni di illuminazione. Grazie ad alcune locazioni quasi sempre esposte al sole è possibile grazie all'utilizzo di pannelli solari la generazione di energia solare. Il polo sud lunare presenta inoltre un elevato interesse geologico e scientifico perché grazie al frammento di terreno che potremmo estrarre in questa zona sarà possibile apprendere molto della storia del nostro satellite ma anche di quei processi solari che hanno impattato la nostra Terra. Ed infine la presenza di acqua sotto forma di ghiaccio, risorsa fondamentale per le future esplorazioni lunari. L'Italia ha da sempre un ruolo fondamentale nell'esplorazione spaziale. Con la firma degli accordi Artemis è entrata a far parte di quegli insiemi di nazioni che contribuiranno al successo di questo programma ponendosi l'obiettivo di progettare il primo modulo abitativo di superficie lunare. La prima infrastruttura che resterà permanentemente, ve lo ripeto perché è incredibile, permanentemente sulla superficie della Luna. Offrendo agli astronauti che vi faranno ritorno un rifugio, una casa che gli ospiterà per un minimo di 7 fino ad un massimo di 30 giorni. Dovrà quindi fornire il necessario per il loro sostentamento, per il supporto alle attività scientifiche ma soprattutto dovrà proteggerli dall'ambiente esterno. L'ambiente lunare è estremamente ostile. Abbiamo un'escursione termica che va da più 120 a meno 230 gradi centigradi nei periodi di notte lunare. Ma per non parlare delle radiazioni e della polvere lunare di cui vi parlerò tra poco. Parliamo di strutture come quella che vedete alle mie spalle che vanno dai 3 ai 4 metri di diametro per 5 ai 6 metri di lunghezza, molto più simile a un monolocale per studenti che una villetta di campagna. Al cui interno sarà necessario un bagno, sarà necessaria una cambusa per immagazzinare acqua e cibo, un'area per mangiare e dormire. Sarà necessaria una finestra per garantire agli astronauti la possibilità di vedere all'esterno e di mitigare l'effetto di confinamento. Ma sarà inoltre necessaria una camera di depressurizzazione all'interno della quale gli astronauti svolgeranno le attività preparatorie alle uscite sulla superficie lunare. Ora immaginatevi l'astronauta che infila la sua tuta, questa tuta viene pressurizzata e intorno a lui viene fatto il vuoto. E solo a quel punto l'astronauta potrà uscire e compiere quelle che noi chiamiamo extravehicular activities. Il primo protagonista di una passeggiata lunare fu proprio Neil Armstrong che ponendo il primo passo sulla luna pronunciò la celebre frase un piccolo passo per l'uomo, un gigantesco balzo per l'umanità. Ma quello che molti ignorano è che subito dopo egli iniziò a parlare della consistenza della superficie lunare, definendola polverosa, sottolineando come questa finissima polvere si stesse pian piano attaccando alle suole ai lati dei suoi stivali. La polvere lunare, grazie alle sue proprietà elettrostatiche, in grado di aderire a tutte le superfici esposte, causando diversi problemi agli equipaggiamenti di bordo, ai meccanismi, ma anche alla salute stessa degli astronauti. Per questo motivo sarà necessario dotare questi futuri moduli di dedicati sistemi di contromisura alla polvere. Bisognerà avere un dedicato sistema di ricercolo dell'aria in grado di limitare quanto più possibile le particelle di polvere all'interno della zona abitabile. Io sono abbastanza sicura che almeno uno di voi in questo teatro si stia chiedendo ma perché se ci siamo già stati ci stiamo mettendo tanto a tornare. Negli anni 60 con la forte spinta economica legata alla guerra fredda la NASA corse molti rischi che oggi non siamo più disposti a prenderci. Per questo motivo sarà necessario sviluppare, ed è stato finora, una serie di tecnologie in grado a garantire la sicurezza degli astronauti per un periodo di permanenza sulla superficie molto diverso da quello del programma Apollo. Per farvi un esempio sarà necessario sviluppare dei sistemi di protezione degli astronauti dalle radiazioni spaziali perché a causa della mancanza del campo magnetico intorno alla Luna gli effetti sulla salute degli astronauti saranno molto diversi da quelli che abbiamo visto finora in orbita terrestre. In base alle radiazioni con cui gli astronauti entrano in contatto possono insorgere sintomatologie molto diverse, dalla nausea al vomito e ritemi, fino a danni al sistema cardiaco e nervoso, aumentando la probabilità di contrarre il cancro. Quelli di cui vi ho parlato, la polvere lunare e le radiazioni, sono tra gli aspetti più critici che a livello tecnologico stiamo cercando di affrontare per portare l'uomo sulla Luna ma soprattutto per portarlo in un futuro su Marte. questo per dire che l'esplorazione spaziale non è per pochi. L'esplorazione spaziale ci riguarda innanzitutto come paese perché saremo protagonisti di questa futura era di esplorazione lunare, come lo siamo stati in passato con il mantenimento, la costruzione della stazione spaziale internazionale. Ci riguarda tutti perché le future innovazioni tecnologiche e scientifiche che arriveranno dal programma Artemis entreranno a far parte del nostro futuro quotidiano, come l'è stato all'epoca una delle invenzioni che ha cambiato di più la nostra vita, che arriva proprio dal programma Apollo, l'invenzione del microchip che fa parte ormai oggi ed è installato in tutti gli smartphone e pc che portate con voi. Quindi quel giorno in cui io sarò a Cape Canaveral a coronare il mio sogno di veder partire il modulo su cui avrò lavorato per anni e vederlo partire per la Luna, spero che voi ricordandovi di questi dieci minuti possiate sentirvi parte di questa incredibile esperienza. Perché l'esplorazione spaziale non è per pochi, ma ci riguarda tutti. Grazie.