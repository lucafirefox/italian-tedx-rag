 Leonardo Silva Revisore Sono in un corridoio di porte, tutte uguali, numerate. Cammino. L'infermiera dietro mi dice alla 16 Noè che l'è arrabbiatissimo. Ci ha tirato perfino i giocattoli intanto che ci facevamo il prelievo. Eh, doveva andare a casa, sai, nel weekend, ma ha i valori immunitari troppo bassi. Solo un salutino. Apro la porta. Vai via! Via! Chiudo la porta. Dentro c'è un bimbo che grida, attaccato alle spondine del letto. Sul braccio, l'infusore della terapia. Siamo all'ospedale Regina Margherita, Torino. Reparto di oncologia. E lui è Alex. Cinque anni. Il mio lavoro è portare laboratori creativi dentro le pediatrie. E una cosa che contraddistingue questo mio lavoro è l'urgenza. e grazie a lei, se oggi sono qui, a raccontarvi questa storia. Sì, perché l'urgenza di solito è una fregatura. E invece ha portato rivelazioni. Rivelazioni di un certo calibro. Sì, perché al secondo tentativo di aprire la porta, vai via! Il bimbo imbraccia un fucile Nerf e me lo punta contro. Ora, non so se sapete cos'è un fucile Nerf. Chi non frequenta i bambini magari non lo sa. È un mitragliatore lungo così, giocattolo, che spara degli affari di gomma. Discretamente forte, anche. A questo punto sono a un bivio. Gli dico, non è bello puntare un fucile in faccia a una persona. O accolgo l'input di un bimbo ferito che si difende come può. Se qualcuno ti spara addosso, c'è solo una cosa che puoi fare. Morire. Ma in modo estremamente rocambolesco. Riapro la porta e lui mi spara. Mi colpisce in pieno petto. Io incasso, ranto, mi accascio e muoio. Chiudendomi la porta dietro le spalle. Quando la riapro, per un attimo, il viso di Alex è cambiato. Lo stupore ha preso il posto della rabbia, ma di nuovo prende la mira. Mi spara un altro colpo. Stavolta muoio alla Matrix, all'indietro. Nooo, ma slow motion. E chiude. Continuo con una serie di morti, sempre più assurde. Fin quando il viso di Alex è cambiato e la rabbia ha lasciato spazio a un sorriso divertito. A quel punto, azzardo. Non mi spari, la prego. Non mi uccida ancora. Da vivo ho delle cose importanti che vorrei raccontarle. Alex abbassa il fucile. Sentiamo. Sbam! Prima rivelazione. I bambini vogliono vivere il momento. Chi se ne frega se non è educato, consono o socialmente accordato. l'importante è quel momento lì. E le emozioni che contiene. E noi grandi? Com'è per noi? Si tratta di maschere. Le maschere che indossiamo ogni giorno nella nostra vita. perché quelle che ci mettiamo per non sembrare deboli, patetici, irrisori, sono maschere affilate. Hanno le spine che guardano verso l'interno come i sarcofagi dell'inquisizione. Le indossiamo sapendo che ci fanno male. Un dono di questi anni insieme ai bimbi è stato per un attimo levarsi queste maschere appuntite. E se le levi sai cosa succede? Come quando togli un paio di scarpe strette. Ah, che liberazione! Che bellezza! Che libertà! Meglio senza! Magari. Da adulti non si può. Le maschere ci servono. Ci rappresentiamo in tanti modi nella vita professionale, sociale. E allora come si fa? Bisogna costruire una maschera che assomigli alla faccia che c'è sotto. Ci esolandola piano piano, proprio da quel bambino che eravamo, con i suoi difetti, le sue capacità, il suo sguardo sul mondo. Poi c'è stato Carlo. Ospedale Pausillipon, Napoli. Reparto di neuropsichiatria. L'infermiera mi dice, «Invita pure a Carlo che quello sta sempre dentro la stanza! È un buco difficile da accogliere, eh! Lo invito! Siamo in cerchio e stiamo raccontando una storia dove ognuno deve continuare il racconto di quello che l'ha preceduto. Ma Carlo no. Carlo ha un altro progetto per la giornata. Perché a Carlo piace Batman. Lo so, a tutti dovrebbe piacere Batman. Ma a Carlo piace Batman, punto. In quel momento la storia aveva preso una piega pirata. Stavamo tagliando liane in una giungla alla ricerca di un tesoro. Quando tocca a Carlo, Carlo dice, «E poi è arrivata Batman!» «Batman!» Silenzio. Gelo. Gli altri bimbi mi guardano, sfasteriati, scocciati alla napoletana. Batman non c'entrava niente. Anche qui sono un bivio. Spiego a Carlo che il suo eroe, che lo aiuta a essere forte in questi lunghi giorni in cameretta, non ci può essere per lui oggi. Oppure lo tiro in mezzo e cerco un contesto accogliente? Salto dietro Carlo e motivo in un modo maldestro e più o meno plausibile come mai Batman fosse con noi sull'isola. Ma la mia spiegazione fa schifo. Fa così schifo che parte una risata generale. Ma anche di Carlo, è incredibile, succede un cambiamento. I bambini intuiscono qualcosa che per me non è ancora chiaro. Nei giri dopo si buttano a turno dopo di lui, inventando spiegazioni sempre più assurde per cui Batman potesse essere lì. Carlo aspetta diabolicamente il suo turno per infilarci. Batman dappertutto. E gli altri non vedono l'ora che succeda. Sbam! Seconda rivelazione. I bambini vogliono essere se stessi. Carlo ha aperto una via e tutti lo hanno seguito senza pensarci. Lui ha portato se stesso e gli altri hanno fatto lo stesso, trovando il modo di unirsi come i pezzi di un puzzle. Carlo non era più quello difficile da accogliere. Era il loro eroe. Un'immensa, meravigliosa, straripante, vera identità, collettiva. E in quello straripamento c'è il senso profondo dell'individualità. È come quando mordi un bignè e desci la crema. È troppa la crema nel bignè? Mai! La risposta giusta è mai. No, non è sufficiente. Non è sufficiente. Sì, ma noi grandi come possiamo tornare lì? Tornare liberi di esserlo. Dobbiamo fare pace con la faccia che sta sotto la maschera. Perdonarla per i lividi e le botte. che l'hanno cambiata d'aspetto. È il lavoro che mi ha insegnato il clown. A amare la nostra imperfezione. Sì, perché la seconda parte del processo è proprio riconoscere questa faccia sotto la maschera. Riconoscere che i fatti salienti della nostra vita, i traumi, le perdite, le sconfitte, le debolezze, ci hanno resi chi siamo. Ci hanno dato forma. La sofferenza speciale di Alex e di Carlo, il loro modo di disinnescarla, sono un ponte che possiamo usare tutti per attraversare la nostra di sofferenza. perché la sofferenza ci appartiene e ci leviga. Provate a guardarvi tra di voi in faccia per un attimo. Conosciuti o sconosciuti, guardatevi, guardate il vostro vicino. Guardatevi un attimo e ditevi con lo sguardo mentre vi guardate. Non guardate a me. Perché guardate a me? C'è la luce, vi vedo. È facile, una consegna facile. Guardatevi negli occhi. Cos'è difficile. E mentre vi guardate, pensate questo. Ciao. Ciao se non vi conoscete, almeno un ciao. Ciao. Ciao. Ciao, lo so che sei stato da schifo tante volte. È importante sta roba. Soprattutto quando eri fragile, ferito e non sapevi cosa fare. E io? Io sono come te. E io sono come te. È che siamo tutti comici visti da fuori. E se smetto per un attimo di essere me stesso centrico, mi accorgo davvero che io sono te. E allora accolgo quello che mi dai e ti do quello che sono. Non rido di te. Rido con te. E quanto odio precipita fuori da noi in questo cambio di preposizione. Il nostro cervello è fatto per rimuovere i traumi, gli shock. Quelli grandi. Sì, ma anche quelli piccoli. Le piccole frustrazioni, le abitudini tossiche, la crudeltà edulcorata di una società che ci vuole perfetti. Ed è così che ci ritroviamo adulti. I bambini non nascondono la loro fragilità. La accolgono. Non come noi che diciamo che certe cose sono da bambini, ma in un senso negativo. Noi che questa fragilità la vogliamo nascondere sotto il tappeto. E invece è inevitabile ritrovarla ed indossarla per tornare migliori, per esserlo. Che atto meraviglioso è abbracciare la nostra imperfetta faccia. Che bel lavoro costruirci sopra una maschera che gli assomiglia. Smettere di cercare quello che ci manca e in quel vuoto, lì, trovare ciò che siamo. Dentro di noi c'è un bambino. L'avete sentito nominare tantissime volte il famoso bambino interiore. Ma il concetto del bambino interiore è un'idea. Io non sono qui per parlarvi dell'idea. Sono qui per parlarvi del percorso, della strada che ci riporta da lui. Nell'urgenza di portare sollievo a questi bimbi, rispondevo sempre di più alle loro modalità comunicative, con qualcosa che gli assomigliava. Perché non sapevo. E mi sono fidato. Mi sono affidato. Come ci si affida a un complice? Quello con cui si fanno le rapine in banca. Quanti di voi fanno le rapine in banca? Nessuno? Meglio! Comunque il concetto è che ti affidi che il complice faccia il massimo, faccia il suo meglio, che il mio faccio faccia tutto il necessario per portare a casa la pelle e l'aria furtiva. Complicità è questo. È stare insieme non solo per il piacere di farlo, ma per un obiettivo comune. Che per i rapinatori è evidente. Ma per noi qual è? Felicizia risuona come il gesto gentile, amorevole, che ti aiuta a trovare la tua felicità. E queste rivelazioni hanno aiutato me a trovare la mia. E io sono qui perché sono un ottimista. Perché credo che queste rivelazioni possono aiutare tutti quanti ad avvicinarsi alla loro, a ricordarsi che esiste, a cercarla e ritrovarla ancora e ancora, ogni volta che ci scappa fra le dita. Ma torniamo in ospedale. L'infermiera, perché c'è sempre un'infermiera, no? Ormai l'avete capito? Ci dice, «Soci, ma cosa siete? Batti? Chitarra e musica dentro nel reparto?» No, eh! I bambini sono malati! Cosa state scherzando? Arcispedale, Reggio Emilia, reparto di malattie metaboliche. Le chitarre le abbiamo prese in realtà dopo. È iniziato tutto con una piccola ninna nanna, per una mamma con il suo bimbo in braccio, che non erano riusciti a dormire tutta la notte per via delle terapie. But still haven't found what I'm looking for. Sapete, l'urgenza è questa roba qua. È non sapere cosa farai dopo. Puoi solo ascoltare che aria attira. Annusare il vento. E sentire che odori porta. E se puoi, appena puoi, quando puoi, provare a mettere i tuoi profumi dentro al vento. Perché arrivino sotto qualche finestra. Se non ora, quando? È la domanda che ha cambiato tutto in me ogni volta. L'urgenza di una trasformazione. Se non ora, quando? Provare a cambiare la temperatura di una stanza attraverso la nostra presenza. Dopo un'ora, infatti, sparabam! Eravamo già in pieno concerto rock'n'roll, con tutti i bimbi usciti dalle camere dentro il corridoio a saltare. E le mamme, una nonna a cui avevo ficcato degli occhialoni per fare bono vox, e le infermiere. Ragazzi, io le infermiere le amo. Non so se si è capito. Ci sono infermieri in sala? Conoscete un'infermiera? Diteglielo! C'è un tizio su un bollone rosso che vi ama! Anche i medici, tutto il personale ospedaliero, eroi dei nostri giorni, per carità. E poi c'è Filippo, sei anni, una fibrosicistica, e una vita passata insordina, senza poter mai strafare per via delle sue condizioni. Gli avevo dato un paio di bastoncini sonori per fare il ritmo, e gli avevo detto di provare a suonarli sulle diverse superfici della cameretta. per rendergli un po' meno nemici gli spazi in cui era costretto a stare. Gli passo accanto durante l'ultimo accordo di una canzone, e lui mi vede e... L'ultimo colpo lo tira sull'amata chitarra. Un bozzo così. Mi è passata tutta la sua vita davanti. Non di Filippo, della chitarra. Perché noi musicisti siamo tutti un po' fissati che dobbiamo tenerli bene, illustrarli questi strumenti musicali. E invece... Terza rivelazione. I bambini vogliono esagerare. E bisogna permetterglielo. Bisogna permetterglielo. Bisogna permetterselo. E' importante, capitela bene questa. Bisogna permetterglielo. Bisogna permetterselo. Bisogna permettercelo. L'avevo iniziato io con lo slancio di energia. Filippo mi aveva solo regalato un finale epico. Col bozzo. Il famoso finale col bozzo. Ma è che io... Io lo amo quel bozzo da allora. Da quel momento lì la mia chitarra è stata strofinata, sbausciata, grattugiata, lanciata. E tutti i segni, tutte le rigate sono autografi di una piccola felicità. Sono l'eco di una piccola euforia. Perché esagerare è esso stesso una rivelazione. Boom! Non si può fare un fuoco d'artificio con un suono educato. E noi, adulti presenti in sala e forse anche fuori da questa sala, noi siamo tutti bambini intrappolati in un corpo più grande. Nel mio caso, neanche tanto più grande. Ma la loro capacità di rivalsa è ancora presente in noi. Ed è ben più forte di come ce lo ricordiamo. Possiamo anche noi vivere il momento? Essere noi stessi? Esagerare? Sì, possiamo. Ogni volta che mettevo in pratica queste rivelazioni, ogni volta che sentivo qualcosa di autentico che mi arrivava da dentro, e dicevo sì, accolgo questa mia parte. la valorizzo. Ritrovavo qualcosa di me. Ogni rivelazione è un incontro con noi stessi. Ceseliamone giorno dopo giorno una che assomigli sempre di più alla faccia che abbiamo sotto. E soprattutto aiutiamo gli altri a costruirne una che gli assomigli. Permettiamogli di essere felici ed essere se stessi. esagerare e vivere i momenti come complici gentili per trasformare le nostre cadute in passi di danza. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie a tutti.