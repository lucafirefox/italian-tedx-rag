 Maria Di Purtroppo Immaginate una donna che ha subito violenza e che ha avuto il coraggio di denunciarlo. La chiameremo Maria, potrebbe essere il nome di una di voi o della vostra più cara amica, di vostra sorella, di vostra figlia. Immaginate Maria che sente ogni giorno frasi del tipo non ti prendi cura di tuo figlio, tu non badi a tuo figlio, non puoi uscire con le amiche, tu devi pensare alla casa, non pensare di andare a lavorare e fammi controllare gli scontrini della spesa perché sono io che vado a lavorare e porto i soldi in casa. Immaginate sempre Maria che va al pronto soccorso col naso rotto e che dice al medico, sono caduta. Immaginate le frasi dei familiari, potrebbero essere le mie, potrebbero essere le vostre. Maria, non ti puoi separare da tuo marito, pensa ai tuoi figli. Io mi chiedo, ma un figlio come cresce in un clima di violenza? Maria potrebbe essere anche nostra figlia, il fidanzato strapparle il cellulare di mano, guardarlo, dirle con chi ci atti, tu stasera non esci e se esci fai un selfie, me lo mandi, così vedo con chi sei. Il fidanzato potrebbe anche seguirla ossessivamente e dirle, se mi lasci, mi ammazzo, mi chiedo, sono frasi d'amore come forse pensa nostra figlia o sono i primi segnali ed è bene che lasci quel ragazzo? Ecco, la storia di Maria può essere una storia di coraggio e di sfide, ma può dipendere da noi, può anche rinchiudersi nel suo tunnel di violenza. Ognuno di noi, nessuno escluso in ogni settore e in ogni campo, come familiari, come persone, come professionisti, come istituzioni. Nel mio campo capita spesso e noi possiamo fare la differenza. E vi faccio un esempio. Nel mio campo, ma vi ripeto, potrebbe riguardare il campo e il settore di ciascuno di voi. Nessuno escluso. Immaginiamo ora un'aula di un tribunale, un luogo dove si incrociano le vite delle persone con la ricerca della giustizia e della verità. Oggi è affollata, ci sono molti processi, finiremo molto tardi. Fa caldo, l'aria condizionata non funziona, la finestra è aperta, entra il rumore assordante delle auto dalla strada. Ecco, lì in fondo, sullo scranno più alto, ci sono i tre giudici con al centro il presidente, sulla destra il banco degli imputati, c'è l'ex partner di Maria oggi imputato, con al fianco i suoi due avvocati che lo tranquillizzano e lo rassicurano. E Maria? Maria è tre pubblico, è sola, è spaventata. Qui, sulla sinistra, c'è il pubblico ministero, è il magistrato che riceve le denunce con carabinieri e polizia, svolge le indagini, tutela le vittime, decide sempre un giudice terzo e sia chiaro sempre nel rispetto delle garanzie dell'imputato, che sono sacre. Inizia il processo, la prima a essere sentita è Maria. Maria va lentamente verso il banco dei testimoni, si siede, Maria è stata coraggiosa perché ha denunciato, ma ora l'ex partner la guarda negli occhi, è uno sguardo di sfida, e Maria passa gli occhi, a paura. Il primo a porre le domande è il pubblico ministero. Se voi foste il pubblico ministero, come vi comportereste con Maria? Buongiorno Maria, grazie di essere venuta. Capisco che è complicato stare qui in un'aula di giustizia, davanti ai giudici, davanti al pubblico, però si prenda tutto il tempo necessario. Per noi ogni particolare è fondamentale per ricostruire la verità. Vada tranquilla, se ha bisogno di una pausa, lo chieda al presidente, sicuramente le darà la pausa, e lei sarà più tranquilla. Bene, continui. Sì, ci racconti quello che è successo. Bene, sì, capisco che non è semplice ricordare a distanza di due anni dai fatti, e poi lei forse oggi ha paura, ma stia tranquilla, le istituzioni la proteggono, continui, la prego. Grazie Maria, lei ci ha raccontato tutto, ora consente a tutti noi di farci un'idea e di decidere. Oppure? Allora, Maria, lei oggi ci deve raccontare, e per bene, perché accusa il padre dei suoi figli. Mi raccomando, sia sintetica, non ci racconti della sua vita. Guardi, non ci parli di beghe familiari, qui tutti noi a casa abbiamo problemi. In quest'aula ci occupiamo di cose serie. Maria, è possibile che non si ricorda quello che ha detto a polizie e carabinieri? Ah, quindi lei oggi ritira le accuse. Guardi, che oggi lei rischia di essere processata per avere calunniato quell'uomo. se voi foste Maria, come vi sentireste? Io scelgo di essere empatico, di avere il tempo, io scelgo di cercare la verità, io scelgo di applicare la nostra Costituzione, le leggi sovranazionali, le convenzioni internazionali, pensate, che scrivono testualmente bisogna tutelare le donne vittime di violenza, senza pregiudizi e senza stereotipi. Questo è il modo nel quale si comporta un magistrato, e ci sono e sono tanti, che vuole fare bene il suo mestiere in modo professionale, ma questa può essere una scelta che riguarda ciascuno di noi in ogni campo, ve l'ho detto, non vi escludete, siete coinvolti. la storia, il modo in cui noi ci comportiamo, con una donna vittima di violenza, è cruciale per la sua vita, la può cambiare. Un modo di fare sbrigativo, cinico, pieno di pregiudizi, può fare molto male. Frasi del tipo, ma era uno schiaffo, ma che vuoi che sia un'offesa, e ma dai, era nervoso. Oppure, Maria ha iniziato la causa di separazione col marito, e ha denunciato perché vuole la casa familiare, ne vuole approfittare. Ecco, queste frasi sono piene dei nostri pregiudizi, tutti noi tendono a svalutare Maria e a giustificare sbrigativamente il partner, e Maria, l'ex partner, e Maria ha paura, si tira indietro. E poi, in questo modo, noi inconsapevolmente agevoliamo la violenza. un altro schiaffo, un'altra offesa, poi, e accade, il getto dell'acido sul volto di Maria, che rimane sfigurata. O ancora, e accade, può essere fatale. In Italia, ogni tre giorni, un femminicidio, l'uccisione di una donna in quanto donna. E, alcuni vanno in secondo piano, neanche ce ne accorgiamo come notizia, altri scuotono le nostre coscienze. poteva essere nostra figlia. Cosa si poteva fare per evitarlo? Ecco, in Italia, una donna su tre, nel corso della sua vita, è stata vittima di una qualche forma di violenza. E non c'è differenza, dalle Alpi a Lampedusa. Non c'è differenza di categoria sociale. Impiegate, operaie, avvocate, magistrate. solo una donna su dieci denuncia. Perché? Per tante ragioni, perché ha paura, perché teme di perdere i figli. Poi, semmai, quando chiede aiuto, non viene ascoltata. Io lo so cosa entra nella mente di molti di noi, ma esiste la violenza delle donne nei confronti degli uomini. Assolutamente sì, ogni violenza va contrastata, ma altre sono le cause, e non ne dobbiamo parlare oggi, e altri sono i numeri. Secondo il Ministero degli Interni, del 2023, l'80% di questi reati, maltrattamenti, stalking, violenza sessuale, sono stati commessi da uomini nei confronti di donne. E gli omicidi, nell'ambito delle relazioni e della famiglia? Secondo l'Istat, nel 2022, sei uomini sono stati uccisi da donne. 106 donne sono stati uccise da uomini. Ecco, questa è la verità dei numeri. Loro non hanno pregiudizi. Con questi numeri dobbiamo fare i conti. Allora, dobbiamo sapere che quando, che Maria, Maria è forte, Maria lavora, si prende cura dei figli, si prende cura dei genitori anziani, la sera, anche se stanca, vuole uscire con le amiche per divertirsi. Ma il contesto, la violenza, la rinchiudono dentro la casa. Ecco, allora noi tutti, persone, società, istituzioni, professionisti, non ci dobbiamo voltare dall'altra parte. Quando abbiamo di fronte una donna che chiede aiuto, dobbiamo, primo, imparare a riconoscere la violenza. E poi, aiutarla. Dirle che si può rivolgere a un centro antiviolenza, magistrati, carabinieri, poliziotti, avvocati, avvocate preparati, che le saranno al fianco per tutto il percorso. Ecco, noi dobbiamo sapere che possiamo fare la differenza tra Maria forte, che si libera della violenza, e altre che invece ne rimarranno vittima per sempre. Basta pregiudizi. Se io vado a denunciare il furto della mia auto, nessuno pensa che sto tentando di truffare l'assicurazione e iniziano immediatamente le indagini per trovare l'autore del reato. Se una donna, vittima di violenza, si presenta da polizia e carabinieri, immediatamente l'attenzione va su di lei. Non è che si cerca il denunciato, si chiama vittimizzazione secondaria. Due volte vittime, hai subito il reato e ora noi istituzioni, vicini, parenti, ti vittimizziamo. Ecco, questo dobbiamo sapere e noi possiamo fare la differenza. La prossima volta, ciascuno di noi, quando si trova di fronte a una donna che chiede aiuto, deve sapere che ha due modi di ascoltarla. Quello che ci interessa è essere libri di pregiudizi, ascoltarla, essere in sintonia, rendere forte Maria perché Maria è forte. In questo modo aiuteremo non solo lei, ma aiuteremo anche altre donne che vogliono chiedere aiuto a denunciare, a farsi avanti per salvare sé e i propri figli che a volte sono in pericolo. Ecco, rientriamo in quell'aula, nell'aula del tribunale. Il processo è continuato, sono stati sentiti i testimoni dell'accusa e della difesa, è stato sentito l'imputato che ha potuto raccontare la sua versione dei fatti, il pubblico ministero ha chiesto l'accusa, ha chiesto la condanna perché ha svolto l'accusa e si è convinto di questo, i difensori hanno chiesto la soluzione, i giudici stanno decidendo. Maria? Maria è sempre tra il pubblico, è terrorizzata, teme di non essere stata creduta. Se accadrà questo, ritornerà nella spirale di violenza nella quale si trovava lei con i suoi figli. Ecco, stanno entrando i giudici. Devo indossare la toga. Il presidente ha in mano il foglietto col dispositivo, lo chiamiamo così, la decisione. Inizia a leggere. Io ho la sensazione che passi un tempo lentissimo. Nella realtà il presidente inizia. In nome del popolo italiano, sentite le parti, condanna l'imputato? Ah, Maria sta piangendo, sento le sue lacrime, le hanno creduto. E ora io non dovrei esprimere emozioni perché faccio il magistrato e non è consentito ai magistrati esprimere emozioni, però sono contento, ma sono contento perché ho fatto bene il mio lavoro. Ah, è tardi, sono passate altre tre ore. L'udienza è finita. Ora usciamo. Maria si avvicina, ha aspettato fino a quest'ora, è in lacrime, sono lacrime di gioia e mi sussurra grazie per avermi dato la forza di crederci. Ora, io e mio figlio siamo liberi. Io racconterò a mio figlio che deve credere nelle istituzioni perché le istituzioni ci ascoltano, ci proteggono e ci consentono di liberarci dalla violenza. Grazie ancora. Io torno a casa lentamente, strano, non mi capitava da tempo, sono commosso. Ecco, ricordiamoci tutti, noi, uomini e donne, che possiamo fare la differenza. Grazie. Grazie.