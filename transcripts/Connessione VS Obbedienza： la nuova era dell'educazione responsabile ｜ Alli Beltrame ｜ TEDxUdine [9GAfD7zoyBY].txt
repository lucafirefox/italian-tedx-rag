 In una casa qualunque, di una famiglia qualunque, è ora di lavarsi i denti prima di andare a dormire. E come fanno i bambini, anche i bambini di questa famiglia qualunque non vogliono farlo, si rifiutano di farlo. Allora cominciano a correre per tutta la casa, saltellano, se rincorrono, urlano, ridono, mentre i genitori fumano le orecchie. Allora il genitore qualunque che cosa fa? Decide che adesso basta, basta fare tutto questo baccano. Quindi prende il primo figlio che gli capita a tiro in corridoio, lo trascina in bagno e gli caccia lo spazzolino a forza in bocca. Il bambino ovviamente si ribella e quindi come un polpo dai mille tentacoli cerca di divincolarsi e quando rischia di farsi male, il genitore si arrende. E molto arrabbiato grida allora basta, non me ne frega niente dei tuoi denti, vai a dormire e non ti racconto neanche la favola, non ci saranno le coccole e quindi la serata è rovinata per tutti. Questo è lo scenario qualunque. Esiste però un altro scenario, meno scontato. In bambinese io corro e tu mi prendi, significa connettiamoci. E il genitore responsabile lo sa. Per questo sceglie di investire questo tempo per far sapere ai suoi figli che la connessione con loro è più importante dei denti puliti, è più importante anche della sua stanchezza, perché sa che la relazione viene prima di tutto. E quindi che cosa fa? Semplice, va in bagno e si lava i denti. Quindi dà il buon esempio. E quando i suoi bambini lo raggiungeranno, perché i bambini raggiungono sempre i genitori, senza fargli ramanzine sull'importanza dell'igiene orale, senza spaventarli con i mostri della carie, senza terrorizzarli con il dentista che gli trapana la bocca e senza neanche fargli la morale sul valore del suo tempo, sul fatto che comunque ha lavorato tutto il giorno, è stanco. No, senza tutto questo. Non perde questo tempo. Gli passa lo spazzolino. E così trasforma la routine serale in un momento di condivisione quotidiana. Poi ci saranno le coccole, ci sarà la favola e la serata sarà più piacevole e più facile per tutti. Quindi qual è la morale di questa favola qualunque? La situazione è la stessa in entrambe le famiglie. C'è un genitore stanco, ci sono dei bambini agitati, c'è un compito importante da portare a termine e c'è una sana abitudine da trasmettere. Quindi la differenza dov'è? La differenza è tra il fare e l'essere. Il genitore qualunque fa, il genitore responsabile c'è. Siamo una generazione che massivamente riconosce la dignità dei figli come persone, che non li considera più bambini e adolescenti da raddrizzare. Ma malgrado questo, la nostra azione educativa ancora non è pienamente efficace. Perché? Perché sottovalutiamo l'importanza della relazione nel processo educativo. Ai genitori che incontro spesso io chiedo ma qual è la finalità delle tue azioni educative? Le risposte sono spesso confuse, balbettanti. Ma puoi ripetere la domanda per favore? Oppure in che senso? Spiegati meglio. Troppi genitori poi neppure se la pongono questa domanda, proprio educano con il pilota automatico, sull'onda di quello che hanno vissuto, che hanno visto, che hanno appreso come figli e come studenti. In realtà la risposta connaturata alla domanda qual è la finalità dell'azione educativa è la connessione, la relazione. Cioè in sostanza noi dobbiamo educare all'amore verso gli altri e verso se stessi. I genitori spesso sono sbilanciati tra il fare e l'essere quando dimenticano e quando sottovalutano la centralità della relazione nell'azione educativa. A bambini e adolescenti chiediamo collaborazione, li vogliamo partecipi, positivi, proattivi, dimenticando però un passaggio fondamentale, cioè quando siamo connessi, quando ci sentiamo in una relazione di fiducia con qualcuno, è più facile collaborare, è un piacere, perché c'è una motivazione che parte dall'interno, che parte dal cuore. Non c'è un mero calcolo su possibili vantaggi di questa collaborazione. Quindi per lo stesso principio, quando ci sentiamo disconnessi, non è che abbiamo mica troppa voglia di collaborare. Se lo facciamo, è perché c'è qualcosa da guadagnarci. Cioè, nella disconnessione, la collaborazione avviene per obbedienza, oppure per un tornaconto personale. quindi attenzione, che quando educazione fa rima con obbedienza, perdiamo la possibilità di connetterci, pure con un aggravante, che quando i nostri figli si ribellano, pensiamo che ci sia qualcosa di sbagliato in loro. è un circolo vizioso molto comune. Il nostro figlio fa qualcosa che giudichiamo sbagliato, si comporta male, e subito parte l'allarme. E no, e no, e no. Se fa così adesso, figurati da grande. Non andrà mai bene a scuola. Non saprà rispettare gli impegni. Non avrà mai un lavoro stabile. Figuriamoci poi una relazione solida e felice. Sono questi gli scenari dei genitori davanti a un morso, all'asilo nido, a una nota presa alle medie. Siamo creativi noi genitori, no? Fantastichiamo. E quando un figlio sbaglia qualcosa, o quando si comporta male, allora partiamo automaticamente con la correzione. In buona fede, eh? Lo facciamo per il suo bene. Ma la reazione, spesso, non è quella che ci aspettavamo. E quindi diciamo, questo bambino proprio non mi ascolta. Quando invece, se fossimo autenticamente onesti con noi stessi, diremmo, non mi ubbidisce. Ma allora perché non ubbidisce? Perché non collabora? Perché si sente disconnesso. Lo sente che stiamo agendo su una nostra preoccupazione, su una nostra paura, sul suo futuro. E che invece non stiamo considerando chi è adesso. Quali sono i suoi bisogni? Quali sono i suoi desideri? Quali sono le competenze che ha adesso? Perché sono quelle che contano e che fanno la differenza. E ha ragione. Perché la relazione accade nel presente. Ma noi però dobbiamo fare, dobbiamo sistemare, dobbiamo essere sicuri che facendo qualcosa il bambino funzionerà meglio. perché ci hanno addestrato così a fare, a fare, a fare prima che a essere. E siccome non otteniamo la soluzione sperata con le buone, allora torniamo alla solita, conosciuta e rassicurante modalità. Sgridiamo. Nel dubbio, sgridiamo. E così facciamo leva anche un po' sulla vergogna e un po' sul senso di colpa. E se anche questo non funziona, allora ci giochiamo la carta della punizione. E a quel punto la disconnessione è massima. E l'opposizione totale. I bambini piccoli si sdraiano per terra, ci lanciano addosso le cose, tentano di picchiarci. Gli adolescenti invece ci polverizzano con il loro sguardo laser e lanciandoci parole come Molotov si dirigono verso il loro bunker. Zlam! Finito. Vi risuona? Vedo tanti assensi. Ecco, quindi se state faticando con i vostri figli e con i vostri studenti, se il tempo trascorso con loro somiglia più a una battaglia che a una festa, se vi sentite delusi da loro o da voi stessi, se davvero volete attuare un cambiamento concreto, effettivo nella vostra educazione, allora concentratevi sulla relazione. la relazione viene prima di tutto è il mio motto, è il timone del mio viaggio genitoriale ed è uno strumento fondamentale, soprattutto quando si naviga in acque agitate. E allora qualche genitore negli anni mi ha chiesto ma concretamente cosa vuol dire la relazione viene prima di tutto? Come si fa? allora la relazione viene prima di tutto significa che la relazione viene prima dei compiti, prima dei denti lavati, prima della cameretta in ordine, prima dei voti. Tra l'altro mettere la relazione al centro è anche liberatorio per noi genitori perché in fondo ci alleggerisce anche di quel ruolo di giudici, di controllori che è stressante ed è frustrante e poi siamo così sicuri che sia un ruolo necessario? Siamo così sicuri che sia utile e piuttosto non sia dannoso? Perché ogni volta che mettiamo il risultato e l'obbedienza prima della relazione ci sconnettiamo dai nostri figli. Cioè pensateci è come pretendere di fare il bucato però staccando prima la corrente. Chi è che si sta sbagliando? Scusate la lavatrice sbaglia? E no perché la lavatrice funziona a corrente gli esseri umani invece funzionano in relazione con gli altri. Quindi i cuccioli umani nascono con l'aspettativa di essere amati incondizionatamente di essere accuditi e di essere protetti perché è da questo che da qui nasce la loro sopravvivenza. Quindi cosa fanno? Richiamano la nostra attenzione in tutti i modi. Oh guarda guarda là Pierino che casino che sta facendo. ignoralo dice lo zio tuttologo così capisce e non lo deve fare più. Poi però quando Pierino si rifiuta di dare il bacetto allo zio allora si offende si risente quindi Pierino viene sgridato sia per il casino e anche per essersi rifiutato di dare il bacetto allo zio. Allora Pierino a questo punto è un po' confuso cioè sente che il mondo sta andando al contrario dovrebbe essere lui quello accudito quello amato incondizionatamente quello protetto non dovrebbe essere lui a proteggere le emozioni dello zio. Pierino a quel punto non ha più troppa fiducia nei grandi e comincia a mettere un po' di distanza almeno emotivamente e la collaborazione che di solito in realtà è un piacere per i bambini a quel punto salta tutto questo ovviamente nella assoluta inconsapevolezza e anche ignoranza degli adulti che proprio ciliegina sulla torta incolperanno Pierino del loro fallimento educativo mi seguite fin qui? cioè questo è il quadro sul quale ci si muove spesso nelle famiglie ho usato il termine generico adulti però e non genitori perché il benessere di bambini e adolescenti e quindi del futuro è una responsabilità di tutti noi che abbiamo finito la scuola da un po' il benessere di bambini e adolescenti quindi dipende principalmente dalla qualità delle relazioni che noi riusciamo a creare con loro dipende dalla qualità della connessione che noi riusciamo a stabilire con loro facciamo un esempio anche in coda alla cassa al supermercato il sorriso mandato a un bambino stanco innervosito capriccioso quello farà la differenza sulla percezione che lui avrà del mondo e sulla fiducia che avrà negli altri e quindi anche in se stesso perché uno sguardo un sorriso ci mettono in connessione comunicano apertura accettazione vai bene così come sei invece quando qualcuno ci sgrida ci corregge ci giudica il nostro cervello registra un segnale di esclusione non vai bene così come sei e quindi vai in allerta perché essere soli al mondo è pericoloso e per un bambino può essere addirittura fatale è per questo che le emozioni sono così intense quando è proprio il genitore a non accettare il figlio così com'è e quindi si crea quel fraintendimento terribile che l'amore sia un premio per la buona condotta invece se ogni persona si impegnasse concretamente nella comprensione dell'altro allora saremmo finalmente liberi di essere chi siamo e soprattutto saremmo finalmente al sicuro nella nostra libertà senza dover nascondere parti di noi per paura insistere per aggiustare il comportamento dei figli prima di avere aggiustato la relazione con loro non funzionerà invece quando prima di reagire ci connettiamo allora non c'è più bisogno neanche di correggere il comportamento perché noi sentiamo di averli capiti i nostri figli si sentono capiti ed è in questa comprensione reciproca che nasce poi la collaborazione spontanea questo significa che è possibile educare e proteggere i nostri figli senza correggerli e controllarli continuamente mettendo la relazione prima di tutto vi ringrazio per essere stati connessi con me fino in fondo grazie grazie