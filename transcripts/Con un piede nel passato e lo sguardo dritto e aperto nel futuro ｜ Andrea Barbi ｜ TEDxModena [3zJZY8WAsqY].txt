 Andrea Martina Revisore Andrea Martina Revisore Andrea Martina Revisore Andrea Martina Revisore Allora, noi siamo quello che mangiamo. Secondo me siamo anche quello che diciamo. Spesso siamo anche la musica che ascoltiamo. E devo dire la verità, da queste parti siamo anche la musica che facciamo. L'Emilia Romagna è così, io sono così. Una grande provincia. Io vengo dai bar, dalle feste di paese, dalle sagre, da quelli che sono gli incontri proprio nei quartieri diversi dal centro storico delle grandi città. Perché poi, in fin dei conti, l'Emilia Romagna è una grande provincia. E quando frequentavo questi posti, lo spogliatoio della squadra amatoriale di calcio, e quando andavo in queste sagre con i miei genitori e i miei parenti, mi accorgevo che effettivamente c'era moltitudine di tre settori incredibili che mi hanno sempre incuriosito. Per esempio, c'erano dei menù infiniti, tutt'ora, no? Alle sagre si vedevano dei menù infiniti. E dici, oh, caspita, vedi, in Emilia Romagna, quante cose che ci sono da mangiare. E poi si andava vicino ai palchi, si sentivano i cantanti delle canzoni, e anche in quel caso scoprivo che c'era in Emilia Romagna una moltitudine, tutti i colori, tutte le sfumature della musica, racchiuse dentro a una regione. In più c'era una cosa che mi appassionava tantissimo, che era il modo in cui parlavano le persone, mio padre, mio nonno, i parenti. E perché c'era questa musicalità dialettale, che però non riuscivo a connotare con una partenza unica. Cioè non riuscivo a dargli un codice, perché il dialetto da queste parti ha veramente tante sinuosità e in qualche modo non riesci a dargli un confine. Ecco, questa cosa mi ha veramente incuriosito. E da lì mi sono iniziato a appassionare proprio a questa situazione, cioè la moltitudine, la bellezza che ha la mia terra. E mi sono fatto delle domande. E chi mi ha risposto, ero ragazzo, mi ha risposto il sussidiario della seconda media. Sì? Perché cosa ho scoperto? Perché da queste parti, questi tre settori, hanno tutti questi colori? Per la morfologia del terreno. Eh già, perché in giro per l'Europa, catene montuose, i mari, la barriera delle Alpi. Insomma, i popoli hanno sempre fatto fatica a girare da quelle parti, però poi a un certo punto cosa trovano? Trovano la pianura padana, che è un bigliardo. Di qua ci sono passati tutti. Ci sono passati tutti. E tutti passando hanno lasciato un pezzo. Tutti hanno lasciato un pezzo che, in un agglomerato finale, ha reso questa terra ricca con una cultura pazzesca e apertissima. Ecco perché le grandi eccellenze arrivano da queste parti. Perché tutti hanno lasciato un sapere e, in alcuni casi, anche un sapore. Di qui ci sono passati tutti i popoli, a partire dai romani, i francesi, i longobardi, i celti, i turchi, i portoghesi. Tutti quanti. E allora, quando ho scoperto questa cosa, in questo caso qui, la mia terra è diventata inesorabilmente, sfido voi, la mia passione. La mia passione perché? Perché comunque se io vado a vedere tutti i generi musicali, noi, insomma, siamo nel posto dove è nato e ha vissuto Pavarotti. Ed è il massimo di quello che è il momento apicale del canto tenorile. Ma se ci spostiamo sempre nella nostra zona, abbiamo il top anche del rock vasco, Liga Bue. Ci spostiamo un po' più in là, c'è zucchero, senza parlare del beat a Modena o dei cantautori modenesi, della scuola, dei cantautori bolognesi. E anche lì cambia sempre il genere, ma siamo tutti di questa regione. Addirittura ci si può spostare a Est, si va in riviera e c'è un altro genere, ancora di un'altra. Un altro genere ancora diverso, che è il canto popolare, il ballo popolare, che è quello di Casadei, chiamato poi liscio, senza andare a scomodare, che ne so, frescobaldi piuttosto che verdi. In realtà questa matrice della musica e dei cibi, provate a pensare che in Emilia Romagna noi abbiamo 44 tra DOP e IGP. E di queste 44 addirittura la metà esatta, 22, tutti provenienti dal confine della provincia di Modena. Ecco, capite che se tutti lasciano un pezzo, a un certo punto una società, un territorio, inequivocabilmente si arricchisce. Ed è così anche col dialetto. E così anche col nostro dialetto, perché il nostro dialetto ha una moltitudine di sfumature e prende da tutti questi popoli che in qualche modo hanno lasciato qualcosa. Allora, il dialetto è bello dappertutto, lo slang locale è bello dappertutto, è affascinante, è una lingua. Però quando poi si gira l'Italia si scopre che molto spesso esistono le dialettiche che hanno una matrice univoca e da lì poi si dirama e partono quelli che sono gli slang locali, paese per paese, ma hanno una radice unica. Ecco, qua noi non ce l'abbiamo. Qua ce ne abbiamo tante. È questo che mi ha veramente appassionato. Allora, con la mia trasmissione l'urgenza è stata quella di fare un esercizio per capire quali sono l'etimologia di questi termini dialettali. Qual è l'etimologia? Da dove vengono queste parole? Termini dialettali, proverbi, toponimi, idronimi. Noi siamo circondati da cose meravigliose, però molto spesso ci dimentichiamo da dove vengono queste parole e da dove vengono tutte queste situazioni. Allora, il fatto che a un certo punto scopro che parlando di un termine dialettale mi accorgo che è come se io facessi un attimo di focus su una piccola lezione di geografia o una piccola lezione di storia, di educazione civica, di folklore contadino. Beh, d'altronde qui è pieno di contadini, di campagna. Tanto tempo fa era proprio solo così. Loro non andavano a scuola, avevano un codice unico per parlare tra di loro che era il dialetto che è stato preso da tutti questi argomenti che ci hanno lasciato i vari popoli. Ecco, questo rafforza tanto la cultura e l'apertura del pensiero. Gli stessi contadini ogni anno cambiano la tipologia di agricoltura nello stesso campo per rendere più forte il terreno. Ecco, a questo punto quando scopro che dietro un termine c'è una storia mi viene in mente proprio il linguaggio contadino. Faccio un esempio. Se io dovessi chiamare in dialetto l'albicocca inequivocabilmente la chiamerei da queste parti la mugniega. Ora, questa parola che può essere anche chiamata mugnaga o muliega in realtà la radice etimologica è la medesima. Cambia solo l'area fonetica. Però qui dentro ci sta tantissimo. Pensate, deriva da Alessandro Magno. Alessandro Magno che era un grande curioso, un grande viaggiatore e a un certo punto si ritrova nell'Europa dell'est. Esattamente dove? In Armenia. E lì gli fanno assaggiare un frutto buonissimo che si chiamava Prunius Armeniacus, ovvero relativo alla zona di dove nasceva. Ecco, anche lui in quel caso cosa vuole fare? Vuole espandere, continuare quello che è il volano, che è la intercultura, e a un certo punto decide di esportare questo frutto in giro per il suo impero. Ma non trova un territorio utile se non, a ridaglie, l'Emilia Romagna. E qua a Tequisce, a un certo punto sono campi autotoni di Prunius Armeniacus, ma il nostro dialetto fa una cosa meravigliosa. Dà spazio a tutti e lo fa contraendo. Sì, è un po' come mettere quattro persone dentro alla cabina del telefono. Tutti vogliono fare una telefonata perché lasciarne fuori uno. Allora cerca in qualche modo, con la sua musicalità, di prendere tutti i pezzi che è in giro e genera dei termini fantastici. Allora la parola Prunius Armeniacus, cioè relativa all'Armenia, subisce una cosa che in grammatica si chiama aferesi, cioè la morte della prima lettera o della prima parola. A come stereotipo di alfabeto, feresi, feretro morte. Quindi la prima parola cade, non c'è più Prunius e rimane Armeniacus, che con l'alta contrazione, andando avanti nei tempi, diventa Armeniacus, Mugnacus, Mugnega. Ora, dietro un termine che sembrerebbe anche rozzo, in realtà a me sembra che studiando il dialetto sia molto più erudito ed otto dell'italiano corrente, semplicemente perché dietro una parola ho scoperto della geografia, della storia, scoperto anche una filosofia. Però perché io faccio questo? Sì, sono appassionato, però a un certo punto ho continuato a farlo. Sono più di vent'anni che faccio questa trasmissione e persevero nel fare questa cosa, perché a un certo punto mi è venuto in mente che io devo consegnare qualcosa alle nuove generazioni. Le nuove generazioni che in qualche modo stanno facendo, anche senza volere, morire questa lingua. E invece a me piacerebbe che rimanesse, perché questa lingua è uno scrigno di memoria, ma non solo dei nostri nonni, dei nostri bisnonni, è uno scrigno di memoria nei secoli dei secoli. Tra l'altro questa cosa darebbe anche uno spunto incredibile, perché è una società che poi perde la memoria, tutto sommato non sa mica che cosa sta facendo in quel momento lì e fa anche fatica, si trova sbandata per vedere quello che è l'impeto o lo slancio futuro. In più le nuove generazioni, col dialetto, avrebbero una cartina di tornasole perfetta, perché potrebbero insegnarlo e integrare con i loro coetanei stranieri, che sì, loro hanno un'altra lingua, ma anche loro, credetemi, avranno degli slang che avranno imparato dalle loro famiglie, dallo zio, dal nonno. E conseguentemente, nonostante ci sia anche qualcuno che ci voglia far credere che questa cosa è male, si fonderebbero di nuovo delle culture. Beh, cosa c'è di nuovo? Vi ho appena finito di raccontare che succedeva secoli fa e tutto sommato questa società si è rafforzata, si è aperta e ha creato una conoscenza delle cose pazzesca per poi darci il genio, per darci la convivialità, ma soprattutto per darci l'eccellenza e il buon vivere. Ora, se io in questo momento qua perdo la memoria e quindi nella maniera più assoluta tolgo quello che può essere un utilizzo del dialetto che non va ricordato o sottolineato come, per esempio, una memoria misericordiosa, va sottolineato come una cosa giocosa e ben chiara, e succede che se io intervisto una signora di 90 anni se ha ancora lucidità e se la metto bene lei mi racconta con la voce strozzata che cos'era il 25 aprile e io quelle frustate di suggestione e di emozione che lei mi dà spero di poter raccontare a mio figlio e spero che mio figlio le possa raccontare a suo figlio che per una serie di motivi è mio nipote. Però la cosa ancora più incredibile è che se io perdo questa cosa, il dialetto, la lingua, la tradizione, non so mai in questo momento dove sono e dove mi devo orientare e soprattutto non saprò più dove andare. E allora aveva ragione proprio Bertoli e qua si ritorna nel discorso della musica e della nostra zona. Sempre meglio avere un piede nel passato ma lo sguardo dritto e aperto nel futuro. Grazie.