 Quando vedete questa immagine, quale posto nel mondo vi ricordate? Quale posto evoca un'immagine come questa? L'Egitto, perché è un papiro. E infatti è un papiro egiziano a tutti gli effetti, è un libro dei morti egiziano. Però dovremmo saperlo tutti che in realtà il papiro è il materiale scrittore più usato in tutto il bacino del Mediterraneo. Il papiro veniva utilizzato dappertutto, insieme alle tavolette cerate, le tavolette inchiostrate, gli ostraca, i frammenti di terracotta. Era un materiale scrittore usatissimo. Ma chi di noi direbbe che questo qui è un papiro? È qualcosa di totalmente diverso da quello che abbiamo visto prima. Ebbene, noi abbiamo i papiri dall'Egitto perché i papiri si sono conservati in Egitto grazie alle particolari condizioni climatiche. Quindi una temperatura abbastanza alta e un'umidità praticamente assente. Da altre parti il papiro e altri materiali simili si sono conservati soltanto qualora si siano verificate delle condizioni straordinarie. Quindi mancanza di ossigeno all'improvviso, alta temperatura all'improvviso che ha quasi cristallizzato e reso inerti i materiali. Abbiamo dei materiali, delle tavolette linee, addirittura dall'Inghilterra perché sono state coperte con degli arbusti, con delle sostanze stoppose particolari per i quali questi materiali si sono conservati fino ad oggi praticamente. E li leggiamo ancora bene. Un caso particolare è quello dei papiri ercolanesi. Papiri di Ercolano che sono stati, diciamo, toccati, che sono stati coperti dall'eruzione vulcanica del 79 d.C. dell'ottobre, una volta si diceva agosto, invece sappiamo che è ormai acclarato che era il mese d'ottobre, avevano le pellicce, avevano il fuoco acceso e tante altre prove ce lo dice. E vedete, sono stati ritrovati in questa meravigliosa villa che si trova a 27 metri sotto il fango volcanico di Ercolano. E oggi c'è tutta la città sulla villa e soltanto una piccola parte è stata scavata negli anni 90 del secolo scorso. E abbiamo anche scoperto che in realtà la villa è molto simile a questa pianta, però addirittura si elevava su quattro piani, quattro livelli che arrivavano fino al mare. Oggi il mare si trova a 400 metri più a occidente perché si è ritirato nel corso del tempo. Per darvi un'idea della bellezza e dell'eleganza straordinaria di questa villa vi faccio vedere la villa di Polghetti a Malibu in California. Polghetti a un certo punto negli anni 60 ha cominciato a costruirsi una villa come la Villa dei Papiri partendo da quella pianta che vi ho fatto vedere. Quindi doveva essere una costruzione meravigliosa. Il proprietario, secondo gli studiosi, doveva essere il suocero di Giulio Cesare, Lucio Calpurnio Pisone Cesonino. Quindi un personaggio molto importante, molto ricco, tanto da potersi permettere una villa come questa. E all'interno di questa villa c'era questa meravigliosa biblioteca. Una biblioteca di rotoli di papiro che poi con l'eruzione del 79 è stata completamente coperta da questo flusso piroclastico ad una velocità di 120 km all'ora e 450 gradi di temperatura. Nella villa ovviamente furono trovate anche statue meravigliose che oggi potete osservare al Museo Archeologico Nazionale di Napoli. Sono dei reperti straordinari, ce ne sono decine e decine, opere fondamentali della statuaria romana. Ma tra il 1752 e il 1754 vengono ritrovati dei pezzi neri, neri, anneriti, carbonizzati. All'inizio gli scavatori, perché non erano dei veri e propri archeologi, pensavano che si trattasse di pezzi di legno o reti da pesca carbonizzate. E buttarono via 100 rotoli. Poi all'improvviso un rotolo si è aperto e all'interno sono state ritrovate delle tracce di scrittura. All'epoca non erano ancora arrivati ufficialmente i papiri dall'Egitto. E forse avevano pure ragione a pensare che non si trattasse di papiri, perché si trovarono di fronte a qualcosa del genere. Allora il problema quale fu per Carlo di Borbone e per tutti gli scienziati di corte? Quello di aprire e di leggere qualcosa in questi rotoli. Rotoli che erano carbonizzati, schiacciati dall'eruzione vulcanica. E il re pensò di dare 18 papiri al principe di Sansevero, no? Il principe di Sansevero che tutti conosciamo, il quale era un po' bizzarro, anche questo lo sappiamo un po' tutti. Penso bene di trattare i papiri col mercurio, prima spennellandoli col mercurio e poi addirittura immergendoli nel mercurio. E così perdemmo i primi 18 papiri. Se ne andarono i primi 18. Successivamente Camillo Paterni, il direttore del Museo di Portici, provò a separare le parti più esterne dei rotoli da quelle più interne, perché erano più morbide le parti interne. E ovviamente anche in questo caso senza darci dei numeri di inventario che noi potessimo seguire. Quindi adesso noi ci troviamo con molte parti interne e molte parti esterne che hanno numeri di inventario completamente diversi. Altro problema per i papirologi. Fino a quando arrivò padre Antonio Piaggio, uno scolopio genovese, che incominciò a strutturare i papiri con una prodigiosa macchina, la quale finalmente ci ha dato dei pezzi di papiro. Che cosa ci abbiamo letto? Ci abbiamo letto opere inestimabili della filosofia epicurea, frammenti dell'opera sulla natura di Epicuro, che noi conoscevamo soltanto attraverso la traduzione latina di Lucrezio, il De Rerum Natura. Invece lì a Ercolano abbiamo frammenti molto ampi di tutti e 37 libri, di molti dei 37 libri del Perifusos di Epicuro. Alla fine furono srotolati anche molti altri papiri con altre opere epicuree e soprattutto opere di un epicureo del primo secolo avanti Cristo, Filodemo di Gadara, che evidentemente si trovava alla corte di Pisone, così come sappiamo anche da Cicerone. E furono svolti con questa tecnica, la tecnica di padre Piaggio, quindi una macchina particolare che potete vedere alla Biblioteca Nazionale dove sono conservati i papiri e anche al Museo Archeologico Nazionale di Napoli, circa 400 rotoli, con testi anche talvolta stoici e talvolta anche qualche papiro latino, molto bello ma in condizioni molto frammentarie. All'inizio del Novecento però i rotoli svolgibili in questo modo, cioè con sistemi meccanici, erano praticamente finiti. Cioè noi ci trovavamo in Biblioteca con circa 600 rotoli ancora da aprire, quelli più duri, quelli più carbonizzati, quelli per i quali era impossibile qualsiasi altro intervento. E fin dall'inizio del Novecento ci hanno provato con tecniche diversissime e con risultati, vedete, non sempre incoraggianti. In questo caso addirittura con la gelatina e l'acido acetico, noi abbiamo provato fino a qualche anno fa un'equipe norvegese di cui pur non essendo norvegese facevo parte anch'io, abbiamo recuperato molti altri rotoli, però sempre in maniera molto frammentaria, sempre pezzetti. E c'erano ancora quei 600 particolarmente duri. In uno di questi frammenti aperti con questo sistema abbiamo ritrovato un'opera dello stesso Filodemo sulla calunnia. E Filodemo in quest'opera sulla calunnia cita i suoi amici, si rivolge ai suoi amici, e tra i suoi amici c'era addirittura il grande Virgilio. Quindi un'opera straordinaria perché Filodemo dimostra che Filodemo era amico di Virgilio. Questo papiro in particolare è stato recuperato in Francia, si trova in Francia, all'Accademia di Sanscrizione e Bellettere, all'Institut de France. Era stato donato dal re Ferdinando IV a Napoleone Bonaparte nel 1802. Ma noi in officina nella Biblioteca Nazionale ci trovavamo ancora con questa situazione. Ci troviamo ancora così, i papiri sono ancora così in biblioteca. Dal 2019 un team dell'Università del Kentucky con un protocollo d'intesa con la Biblioteca Nazionale e con il Centro Internazionale per lo Studio dei Papiri Ercolanesi, Marcello Gigante, che ha sede a Napoli, ha avviato un enorme progetto. Un enorme progetto che prevedeva prima di tutto la fotografia innovativa, tecnologicamente avanzata, dei papiri già aperti nel 1700 e nell'800. quindi stiamo parlando di immagini cosiddette multispettrali che riescono a far evidenziare, a far venire fuori la scrittura rispetto al fondo carbonizzato di questi papiri, come vedete, ancora così frammentari. Ma il capo del progetto, Brent Seals, voleva anche andare oltre, voleva svelare, ecco proprio il tema, svelare i papiri non ancora aperti. E già c'era riuscito con un papiro però un po' più facilino dei nostri, devo dire la verità, un papiro che si trova in Israele, viene da Engedi, in cui ci sono passi del Levitico. Quindi già l'esperimento in parte era riuscito, cioè attraverso delle tomografie particolari, una tomografia, una microtomografia, una tomografia a contrasto di fase, che riesce a vedere all'interno dell'espire del papiro e a leggere, era possibile leggere le lettere. Ma i nostri papiri erano in condizioni peggiori. Anche noi a Napoli avevamo avviato intorno al 2010 gli stessi esperimenti, però ci eravamo fermati. Per quale problema? Quindi il problema dei soldi, perché quello è un problema diciamo non secondario in una ricerca come la nostra. Noi avevamo portato i papiri in un sincrotrone, il sincrotrone di Grenoble in Francia, e avevamo ottenuto delle belle scansioni che però restavano soltanto tali. Invece il progetto di Brent Seals, il progetto dell'Università del Kentucky, è andato oltre. I papiri sono stati portati in un altro sincrotrone che si trova a Oxford e oltre a vedere la struttura interna si è cominciato a pensare a che cosa fare dopo. Quindi non soltanto la scansione del papiro, una scansione che arriva ad un micron, perché bisogna rilevare, pensate, la densità dell'inchiostro rispetto al fondo carbonizzato in un papiro schiacciato e compresso. Quindi è qualcosa di veramente straordinario. Parallelamente, e questa è quasi una novità, abbiamo portato anche dei papiri che erano qui da noi a Napoli, quindi abbiamo altri cinque papiri in lavorazione, già in questo momento. Ecco, come vedete noi c'eravamo fermati alla fase di scanning, ma c'erano tutte queste altre fasi. Cioè una volta avuta la scansione il papiro va sezionato, quindi vanno prese delle sezioni, va appiattito, perché il papiro ovviamente è curvo, le parti sezionate e appiattite vanno rimesse insieme, quindi c'è un puzzling, una sorta di puzzle che viene rifatto, e poi c'è la parte più complicata, link detection, cioè far venire fuori l'inchiostro, che si trova a pochi micron dal fondo del papiro. Guardate com'è fatta la struttura interna di un papiro, è veramente qualcosa di straordinario riuscire ad andare in quelle pieghe e riuscire a fare quella che noi chiamiamo la segmentazione. Quindi ci sono degli studiosi, degli informatici che si sono messi lì con tanta pazienza in attesa di un software che sta arrivando per farla in automatico e far venire fuori queste sezioni. Queste sezioni che come vi ho detto prima vengono appiattite, quindi c'è il flattening e poi c'era l'ultima parte, cioè delle sezioni bellissime, dei pezzi di papiro belli, si vede la testitura del papiro ma non si vede la scrittura, c'era bisogno di far venire fuori la scrittura. Allora un magnate della Silicon Valley, Nat Friedman, insieme a Daniel Gross e insieme a Bransils, che è il capo del progetto, hanno pensato bene di lanciare una challenge. C'è qualcosa di veramente innovativo nel mondo della ricerca, mettere lì un milione di dollari per chi fosse riuscito a vedere le lettere nei papiri già virtualmente aperti. E si sono aggregati tantissimi sponsor. L'ultimo arrivato è Elon Musk, con la Musk Foundation, con 2 milioni e quasi 100 mila dollari. È stato messo insieme un team, e del team papirologico, perché poi a papirologi arriva il prodotto finale, facciamo parte anche la professoressa Federica Nicolardi dell'Università Federico II e io per quanto riguarda l'Università Van Vitelli. Quindi anche un orgoglio italiano, perché siamo due ricercatori italiani che sono in questo progetto, come vedete, internazionale. C'è stato un primo step in cui bisognava solo riconoscere alcune lettere e quando mi hanno presentato il vincitore del primo step mi sono trovato di fronte a un ragazzino di 20 anni. Pensate, 20 anni? Un studente? Che veramente... Io dico, ma Luca, come ha fatto a leggere? E allora, Luca Faritor del Nebraska, con grande risonanza mediatica, è riuscito a leggere le prime tracce in un papiro. Come ha fatto? Da un pezzettino già svolto, già aperto di papiro con i sistemi precedenti, è riuscito ad allenare l'intelligenza artificiale a riconoscere, badate bene, non le lettere, perché altrimenti l'intelligenza artificiale si corre il rischio che se ne vada per fatti suoi, ma riconosce la differenza fra la parte non scritta e la parte scritta, cioè dove c'è l'inchiostro e dove non c'è l'inchiostro. E quindi sono venute fuori quelle che poi a noi papirologi sembrano bene essere delle lettere. Quindi, vedete, un po' alla volta abbiamo recuperato dei pezzi di testo. All'inizio Luke aveva ritrovato solo questo pezzettino con la parola porpora, che molti hanno anche letto perché è stato il primo step. Poi un egiziano, Youssef Nader, ha recuperato addirittura parti di cinque colonne. C'era però la parte finale della challenge, quella in cui si vinceva il milione. E alla fine il milione l'hanno vinto tre ragazzi. Gli stessi due che avevano vinto anche la prima volta in più un ragazzo tedesco, quindi un tedesco, un americano e un egiziano. Sembra quasi una barzelletta, ma in realtà è carino perché dà anche la possibilità di vedere la multiculturalità di questa ricerca. Che cosa abbiamo letto in questo papiro? Abbiamo letto, stiamo leggendo perché è da poco uscita la prima pubblicazione, è un papiro epicureo ancora sulle sensazioni. che cosa comporta il rapporto dell'uomo con alcune sensazioni esterne, come per esempio quella dell'udito, si parla della musica, e in particolare il rapporto tra i cibi a contatto con i nostri organi di senso, cioè i cibi più abbondanti e i cibi più rari. Per esempio all'interno di questo papiro si parla del cappero a un certo punto. Il cappero non è importante, il fatto che sia abbondante in natura perché per loro doveva essere abbondante, ma è importante quello che noi gustiamo nel momento in cui mangiamo i capperi. Per il momento abbiamo aperto un metro e venti di papiro, quindi come vedete già abbiamo 16 colonne e stiamo arrivando ai 13 metri totali di tutto il rotolo. In più stiamo svolgendo anche gli altri rotoli. E questo per dirvi che è una ricerca straordinaria, è una ricerca che ci sta coinvolgendo tantissimo, siamo tutta la giornata a lavorare su questo argomento e soprattutto perché con i 600 rotoli noi andiamo in un mondo verso qualcosa che non conosciamo. Io mi sento ogni giorno come un astronauta che si trova in un mondo nuovo, veramente siamo verso l'ignoto, perché questi papiri potrebbero contenere di tutto, non solo opere epicuree e stoiche che già conosciamo, ma soprattutto altre opere, poesia, storia, diritto, tutti gli altri temi che dovevano essere presenti nella biblioteca di un ricco romano. Quindi veramente la possibilità di far venire fuori opere straordinarie della cultura greca e latina che non avevamo. Uno sguardo verso il futuro per papiri che finalmente sono andrest, sono svelati. Grazie. Grazie.