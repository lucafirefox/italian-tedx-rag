 Maria Lucia Revisore-Porto In Italia ci sono 2 milioni di persone che attualmente sono disoccupate e stanno cercando lavoro. Recentemente ci sono passata anch'io. Ho infatti da poco cambiato lavoro e sono diventata un product data analyst. Brava, mi direte voi, pensando nel frattempo, ma nel concreto cosa fai? E perché ti è saltato in testa di diventarlo? Beh, mi è sempre piaciuto smanettare il computer, fin da piccola, come anche la matematica. Però pensavo che fare un lavoro come programmatrice sarebbe equivalso a chiudersi in un cubicolo a programmare e scrivere codice tutto il giorno, mentre io volevo qualcosa che mi facesse anche pensare. Quindi ho deciso di iscrivermi all'università a matematica. Però ho comunque inserito tantissimi corsi di algoritmi e programmazione perché comunque volevo continuare la mia passione, o una delle mie passioni. Dopo tre anni però ho capito che non ero proprio capace di vedere oggetti in dieci dimensioni oppure prenderli e ruotarli nella mia testa per vederli da tutte le angolazioni possibili e che la matematica pura non era proprio la mia strada. Quindi sono andata a cercare e ho visto che c'era questa magistrale in data science che sembrava unire sia la statistica che l'informatica. Quindi sembrava darmi sia la possibilità di tornare a smanettare il computer come piaceva a me sia di continuare a sviluppare modelli matematici comunque. Inoltre sembrava che ogni azienda avesse bisogno dell'intelligenza artificiale e quindi sembravano esserci anche ottime prospettive per il futuro. Inoltre diciamo, c'era una facoltà proprio a Trieste dove studiava il mio ragazzo, ma questa è un'altra storia. La magistrale mi è piaciuta tantissimo. Ho fatto tanti corsi di programmazione, di statistica ma anche di machine learning che ho subito adorato. Ma che cos'è il machine learning? La definizione è questa. Il machine learning è lo studio di algoritmi che imparano attraverso i dati, cioè l'esperienza senza essere stati esplicitamente programmati. Non si capisce niente, vero? Va bene, cerchiamo di capire cosa ci dice. Praticamente con il machine learning quello che facciamo, ad esempio, non è dare al computer le istruzioni di un semaforo. Noi diamo al computer un sacco di dati sul comportamento delle auto ad un semaforo. Dopo averli analizzati tutti, sarà il computer stesso a dirci qual è la regola di un semaforo. Se è rosso, la auto si ferma, se è verde, invece può passare. Ma non gliel'abbiamo detto noi, l'ha capito da solo. Magari l'esempio di un semaforo è abbastanza semplice. Ma il machine learning è molto utile soprattutto quando abbiamo milioni e milioni di dati su un certo evento, di cui non conosciamo le regole, ma vogliamo capirne un'approssimazione, in modo da poter fare predizioni per il futuro. Il machine learning di per sé fa parte della più ampia intelligenza artificiale, che è la disciplina che cerca di insegnare alle macchine capacità che noi crediamo essere proprie dell'uomo, come imparare, pensare o creare qualcosa di nuovo. Ci sono tantissime applicazioni per il machine learning, ad esempio la classificazione, determinare se un'email è spam oppure no, oppure se una data transazione bancaria è stata fraudolenta, oppure, date le caratteristiche di alcuni fiori, determinare a quale specie appartengono. Oppure si può usare per fare regressione, quindi i dati dei dati storici, si può cercare di capire, per esempio, il valore attuale della nostra casa, oppure cercare di capire come andrà il mercato azionario la settimana prossima. Purtroppo non ci sono algoritmi che ti facciano diventare ricco. Però un'altra cosa che si può fare è il clustering, cioè cercare similarità tra i dati. Si possono cercare di raggruppare i propri clienti in base ai loro comportamenti d'acquisto, ad esempio differenziandoli e cercare gruppi di, magari, persone un po' più grandi, oppure bambini, oppure si possono cercare di raggruppare dei documenti in base all'argomento di cui trattano, per esempio. Ma queste sono solo le applicazioni più semplici del machine learning. Ci sono ancora algoritmi sempre più strabilianti. Ad esempio YOLO, che è capace di identificare oggetti, veicoli, oppure persone, in immagini e video. Oppure come ChatGPT, di cui magari avete sentito parlare, che è capace di rispondere a quasi qualsiasi domanda testuale, come organizzarmi le vacanze a Roma. Personalmente, uno dei progetti più belli che abbia mai fatto è stato insegnare al mio computer a giocare a videogioco ogni 80 breakout. Sì, è talmente vecchio che pure Steve Jobs ha aiutato a svilupparlo all'inizio della sua carriera. Ma come ha fatto il mio computer a imparare a giocare a un videogioco? Ho usato una tecnica che si chiama reinforcement learning, che simula l'apprendimento umano. Praticamente, quello che viene fatto è vengono segnalate le azioni sbagliate come errori. E poi viene rinforzata la scelta di azioni giuste con una ricompensa. Esattamente come il bastone e la carota per i cavalli. Letteralmente. Quindi, quello che ho fatto è stato far giocare al mio computer 40.000 partite. Per cui ci ha messo 112 ore, circa 4 giorni e mezzo consecutivi. All'inizio, il mio algoritmo sceglieva mosse assolutamente a caso e perdeva ovviamente immediatamente. Dopo un po', però, è riuscito a capire che se colpiva la pallina e distruggeva un mattoncino, otteneva dei punti e quindi veniva ricompensato. Alla fine, il mio algoritmo riusciva a ottenere solo 12 punti dei 448 di una partita. Ma se avessi continuato ad allenarlo, ne avrebbe ottenuti di più. Solo che ci avrebbe messo ancora più ore e io non volevo fondere il mio unico computer. Finita la magistrale, pensavo che trovare lavoro sarebbe stato semplice, che ogni azienda mi avrebbe voluto e che le richieste di lavoro mi sarebbero più addosso. Perché no? Pure Alma Laurea ci dice che il 90% dei laureati in Data Science trova un'occupazione entro un anno. Quindi non sembravano esserci grosse difficoltà. In realtà ho capito molto presto che in questo ambito non c'è molta chiarezza. Anzi. Innanzitutto ci sono tantissime posizioni differenti. Io ho iniziato come Transport Performance Analyst, ma ci sono Business Analyst, Business Intelligence Analyst, Data Analyst, Product Data Analyst, quello che sono ora, Data Engineers, Data Scientists, Machine Learning Engineers, Applied Scientists. E secondo me ne ho pure saltato qualcuno. Sembrano tutti uguali, vero? Non è che si distinguono molto uno dall'altro. Non preoccupatevi, non siete i soli a pensarla così. Anche le aziende spesso non hanno esattamente idea di quale figura abbiano bisogno e con quali competenze. Infatti ho visto sia annunci di lavoro che per la stessa posizione in aziende differenti richiedevano mansioni completamente differenti. sia annunci di lavoro che erano esattamente gli stessi per posizioni diverse nella stessa azienda. Tutto questo ci sono passata anch'io. Oltretutto, quando ho accettato il mio primo lavoro avevo capito che non avrei svolto progetti di machine learning come mi sarebbe piaciuto. Però pensavo di costruirmi delle basi solide come Data Analyst e che quindi potevo avere delle solide basi da cui evolvere. E quindi sono stata disposta a partire per la Spagna per ampliare le mie conoscenze. In realtà, quello che ho capito ben presto è che la mia posizione aveva delle mansioni che erano a un livello molto più basilare di quello che mi sarei aspettata all'inizio. Voi non avete idea della frustazione. Però, almeno, questo mi ha fatto capire come cercare lavoro in questo ambito. Penso che il punto più importante sia che il nostro capo deve avere delle competenze tecniche più sviluppate delle nostre in modo da guidarci nella nostra crescita professionale. Una cosa che io ritengo fondamentale è, quando si cerca un lavoro, andare a guardare il profilo LinkedIn del proprio capo, del proprio futuro capo, in modo da capire le sue competenze e il suo percorso. E in caso, fargli anche domande al riguardo ai colloqui. Un'altra cosa è che, visto che in questo ambito c'è una continua evoluzione, quando si cerca lavoro è molto importante fare le domande giuste ai colloqui. Io consiglio di non focalizzarsi troppo sui nomi delle posizioni. Abbiamo visto che ce ne sono 50.000. Quello che è molto importante, secondo me, è però fare quante più domande è possibile sul tipo di mansioni che andrete a svolgere, sui progetti di cui si sta occupando il team, su quali strumenti vengono utilizzati giornalmente e anche magari come si svolge una tipica giornata di lavoro. Una domanda che io ritengo particolarmente efficace è questa. Quali sono le competenze che servono per eccellere in questo ruolo? Questa domanda vi farà sia fare bella figura, perché mostrerà che mi mirate in alto. Inoltre, farà parlare di più l'intervistatore sulla posizione, dandovi più informazioni. Un altro aspetto molto, molto importante, secondo me, è fare un tirocinio. O anche tanti. Oltretutto, è molto importante farli nelle big tech, le grandi aziende tecnologiche come Microsoft, Google, Amazon, Facebook. I tirocini in queste aziende sono innanzitutto pagati e anche molto bene. Inoltre, i colloqui per entrarci sono anche più semplici e più corti di quelli per le posizioni lavorative. Quindi, con il giusto allenamento è davvero possibile superarli. A questo proposito, io collaboro con Super Hero Valley, una community no profit che aiuta gli studenti a ottenere un tirocino in queste grandi aziende. La parola chiave, però, purtroppo, è studenti. Perché per entrare ottenere un tirocino in queste grandi aziende è purtroppo indispensabile essere iscritti a un corso di laurea. Lo so, sembra magari un pochino spaventoso dire metto in pausa la laurea per fare un tirocino dai tre ai sei mesi. Ma fidatevi che nessuno si chiederà perché avete ritardato in qualche mese la laurea se sul curriculum avete un'esperienza del genere. E io devo dire che mi sono un po' pentita di non avere avuto il coraggio di farlo. Come ultima cosa vi direi che è molto importante quando guardate un annuncio di lavoro di non farsi spaventare dalla richiesta delle competenze ma di fare domanda anche se non le possedete esattamente tutte. Questo vale soprattutto per le donne perché uno studio dell'HP ha dimostrato che un uomo fa domanda per una posizione se possiede il 60% delle competenze richieste mentre una donna fa domanda solo se le possiede tutte e al 100%. Alla fine la mia prima esperienza lavorativa mi ha insegnato molto su come funziona questo mondo e le sue regole anche se non mi ha insegnato le competenze tecniche che speravo ma è stata molto utile nella ricerca del mio attuale lavoro. spero che anche voi possiate imparare qualcosa dalla mia esperienza e in bocca al lupo per la ricerca del lavoro. Grazie. Grazie. Grazie.