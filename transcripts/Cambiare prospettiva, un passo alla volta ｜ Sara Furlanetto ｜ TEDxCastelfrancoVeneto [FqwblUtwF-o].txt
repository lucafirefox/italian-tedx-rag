 Quando ti metterai in viaggio per Itaca, devi augurarti che la strada sia lunga, fertile in avventure e in esperienze. Così comincia Itaca, del poeta greco Costantino Cavafis, che scrisse questa poesia nel 1911. È una poesia a cui sono molto legata perché ha scandito momenti importanti di viaggio che vi racconterò a breve e che mi piace tornare a leggere nel tempo per ricordarmi dei suoi significati. Vorrei ora leggervi il finale. Sempre devi avere in mente Itaca, raggiungerla sia il pensiero costante. Soprattutto non affrettare il viaggio. Fa che duri a lungo, per anni, e che da vecchio metta piede sull'isola, tu ricco dei tesori accumulati per strada, senza aspettarti ricchezze da Itaca. Fatto ormai sabio, con tutta la tua esperienza addosso, già tu avrai capito ciò che Itaca vuole significare. Cos'è quindi Itaca? Nella mitologia classica, Itaca è l'isola natale di Ulisse, l'eroe dell'Odissea di Omero, che vivrà mille avventure prima di riuscire a tornarci. Anche per Cavafis, Itaca è la meta. Non si tratta però di una meta veramente tangibile, raggiungibile in maniera assoluta. Potremmo piuttosto dire che è una direzione a cui tendere. La direzione della conoscenza o dell'arricchimento di se stessi, di un senso di coerenza verso ciò che si sogna. Se capiamo che queste cose sono la meta finale, penso sia più semplice mettere tutto in prospettiva e vivere le esperienze che facciamo con una lente diversa. O magari prendere delle scelte che a primo impatto possono sembrarci assurde o incoerenti. Vi dico questo perché l'ho vissuto sulla mia pelle negli ultimi anni ed è anche per questo che la poesia di Cavafis risuona molto in me. Ma ve lo racconto meglio a partire da questa foto. Questa sono io nell'estate del 2016. Sto per finire la triennale, una triennale a Londra, dove mi sono diplomata in fotogiornalismo e fotografia documentaristica. La visione che avevo di me e del mio futuro, per quanto confusa nei passaggi sia chiaro, era di fare la fotografa, il che per me significava andare dall'altra parte del mondo, viaggiare verso paesi lontani, poco conosciuti, complicati e documentare temi caldi intorno ad aree di conflitto, inteso in senso lato. Ancora non sapevo però che di lì a poco mi sarebbe arrivata una proposta, mi sarebbe stata fatta una domanda che avrebbe cambiato il corso degli eventi e avrebbe iniziato a trasformare la mia prospettiva. Spoiler. Mi fu chiesto nel... Pardon. Se non andavo troppo avanti. Nell'autunno dello stesso anno, del 2016, mi è stato chiesto se volevo partecipare all'organizzazione di una spedizione a piedi lungo il Sentiero Italia. Cos'è il Sentiero Italia? È questo trekking. Un trekking di montagna il più lungo al mondo. Sono 8.000 km che attraversano tutta la dorsale montuosa italiana, intercettando 16 parchi nazionali e centinaia di borghi montani. Mi trovavo quindi di fronte a un percorso incredibile di cui al tempo si sapeva poco o nulla e un progetto particolarmente ambizioso, a tratti folle. A pormi la fatidica domanda fu il mio ragazzo, Iuri, che aveva già coinvolto un nostro amico comune, Giacomo. E sorpresa, sorpresa, ho accettato, altrimenti non sarei qui. E vi dirò, ho accettato senza grandi indugi. Un po' perché il richiamo dell'avventura era fortissimo. E poi mi dicevo, ma perché no? Cioè, il tempo mi avrebbe detto se la cosa era destinata a prendere forma o se invece sarebbe rimasto un grande sogno. Nel frattempo dicevo, avanti tutta, proviamoci. E quindi, eccoci, io, Iuri e Giacomo, nella primavera del 2017. Abbiamo appena fondato l'associazione Va Sentiero con lo scopo di dare forma a quell'idea tanto assurda. C'erano tantissime cose da fare. Richiedere patrocini, avviare la comunicazione, creare collaborazioni e soprattutto trovare fondi. Katarskay, come diremmo in Veneto. A tra il dire e il fare c'è di mezzo, in questo caso, una montagna. Noi non avevamo mai fatto nulla del genere. Quindi l'unica era rimboccarsi le maniche e imparare un sacco di cose facendole. La visione, quanto meno, era chiara. Avevamo tre obiettivi. Uno, percorrere il sentiero Italia. Documentarlo tutto dal punto di vista culturale, tecnico, logistico. Creare una guida disponibile a chiunque volesse ripercorrerlo. Due, volevamo rendere questa spedizione una sorta di forest camp in cui chiunque poteva unirsi a noi in qualsiasi momento e rimanere per quanto tempo voleva. E infine, volevamo raccontare l'esperienza, il nostro vissuto, i territori, quello che avremmo trovato sui territori. E qui usciva il mio spirito fotogiornalistico. Come stanno le nostre montagne oggi? Il sentiero Italia mi darà delle risposte, mi dicevo. E poi però, finita la spedizione, cosa ne sarà di noi? Io cosa farò? Questa domanda ce la facevamo tutti e tre e ci rispondevamo tempo al tempo. Alla fine, non tutto si può programmare, no? Fino all'ultimo dettaglio, questo è anche il bello. Certe scelte, credo, vanno vissute con fiducia. Dopo due anni di studio, organizzazione, raccolta fondi, n ostacoli da superare e soprattutto dopo aver costruito un team di giovani volontari come noi, siamo partiti alla volta del sentiero Italia. Eccoci qui, nel 2019 siamo sul Golfo di Trieste. Tra il 2019 e il 2021 il sentiero di fatto è stato la nostra casa. Quindi macinare ogni giorno tanti chilometri e tanto dislivello è diventata la quotidianità. E soprattutto abbiamo riscontrato un grande desiderio di condivisione da parte delle comunità, dei territori, delle persone che incontravamo. E questo ci ha permesso di entrare nel vivo di tanti temi che caratterizzano le aree interne. Il mio compito, come potete immaginare, era quello di documentare con la fotografia queste testimonianze e raccogliere qualsiasi indizio interessante per fare luce su una complessità che a me, in primis, era nuova. Quella delle terre alte. Cosa abbiamo trovato? Beh, in primis, un ambiente così biodiverso da lasciare senza fiato. Al contempo però, che viveva uno stato altamente precario a causa dell'impatto dell'uomo e della crisi climatica. Spesso abbiamo toccato un senso di vuoto, di abbandono nelle terre alte, svuotate nel corso del Novecento a causa di guerre, fame, l'industrializzazione delle valli, il richiamo delle città, tutte cose che hanno impoverito i territori e le comunità. C'è poi un'economia antica e preziosa legata alla pastorizia e all'agricoltura, che è in grande difficoltà a causa delle logiche di mercato e sempre più anche del clima. Ma ci sono anche, ovunque, sparsi per le valli di tutto il paese, come stelle nella galassia, persone e associazioni resilienti, amministrazioni illuminate o piccole imprese eroiche che navigano in questa complessità avventurosamente, un po' come Ulisse. E ci sono tanti giovani che stanno sperimentando nuovi modi di vivere le terre alte, con scopi e con metodi molto diversi, chi per cercare più introspezione, chi per fare innovazione, chi per tornare alla terra, chi in fuga dalla città o da logiche, modelli di vita e di lavoro tossiche. Insomma, come avrete capito, ce n'è. Questo viaggio, come si augurava Cavafis, è stato lungo e fertile in avventure e in esperienze. E durante questi 8.000 km è successo davvero di tutto. Come vedete in queste immagini, abbiamo dormito ovunque, ma pochissimo. E ci è capitato di soffrire la fame anche nei rifugi alpini, perché il budget era stretto, dovevamo farci conti. Altre volte in Appennino abbiamo fatto indigestione, perché ogni sera era una festa con la comunità locale. Abbiamo puzzato al limite del possibile, ci siamo goduti ogni doccia come fosse la prima e potenzialmente anche l'ultima. Abbiamo rischiato insolazioni d'estate, abbiamo camminato per settimane sotto la pioggia. Quindi ci è capitato di ammalarci, di infortunarci. Abbiamo conosciuto più persone, paradossalmente camminando per sentieri in quegli anni, che nella vita normale. Insieme abbiamo cantato a squarciagola, abbiamo suonato insieme, abbiamo fatto musica persino con le pentole, abbiamo ballato su tramonti coloratissimi. Abbiamo desiderato che quell'avventura non finisse mai. Altre volte che finisse il prima possibile. Perché ovviamente oltre la veste romantica che c'è stata di questo viaggio, c'è anche tutta la dimensione umana e individuale che è stata molto difficile da gestire. E ve lo assicuro, vivere e lavorare con persone che da sconosciute diventano una sorta di famiglia è complesso. Tenere insieme tante anime diverse e il timone sempre dritto. Devo dire che al team devo sicuramente i miei ricordi più belli, ma anche alcuni dei più dolorosi. Nonostante tutto, nel 2021, dopo tre anni dalla nostra partenza e una pandemia di mezzo, abbiamo concluso il Sentier Italia. Ce l'abbiamo fatta. Sotto le nostre suole passavano 8.000 km, circa 8.000 km e quasi 400.000 metri di dislivello positivo. Quindi, per darvi un'idea, è come se fossimo andati alla Stazione Spaziale Internazionale a piedi. E questa esperienza, a me, ha cambiato la vita. Ha aperto una nuova porta e ha fatto crescere in me un attaccamento alla montagna, un desiderio di scoprirla, di conoscerla, capirla sempre di più e raccontarla, viverla. Durante la spedizione ho creato un archivio fotografico grande che si è tradotto in una mostra fotografica che sta viaggiando per l'Italia, proprio adesso è nel Bellunese, e nella creazione di un fondo fotografico da parte dell'Archivio Nazionale del Ministero dei Beni Culturali, quale patrimonio da tutelare e trasmettere alle future generazioni, come è recita il contratto. Sono traguardi di cui, come immaginate, vado molto orgogliosa, ma so di aver solo scalfito la superficie dei temi di cui vi accennavo, perché sono molto, molto sfaccettati e molto più complessi. Quindi è eccitante, sento che il mio viaggio è quasi appena cominciato, la mia indagine sarà lunga. Per ora, però, ho avuto la prova che quel senso di avventura e di complessità a cui aspiravo, che cercavo ai tempi dell'università, poteva essere molto più vicina di quanto credessi prima di partire. Che non mi serviva per forza andare dall'altra parte del mondo per rendere la mia fotografia utile o trovare il mio posto nel mondo. E anche che magari la fotografia non era l'unica cosa che poteva esistere per dare valore alla mia vita. E il cammino mi ha aiutato in questo, a rivelare questa prospettiva. È diventato uno strumento e un alleato utile per aggiungere valore a quello che faccio. Detto questo, questa consapevolezza non è arrivata ai primi chilometri di spedizione, anzi, è maturata nel tempo ed è un processo ancora in divenire, costante. Un po' come va a sentiero. Infatti le nostre avventure continuano con nuovi viaggi, nuovi progetti, nuovi sogni. Quando penso chissà cosa c'è, cosa troveremo alla prossima curva del sentiero, non vi nego che un po' di strizza c'è. Però mi sforzo di mantenere quella fiducia che mi ha permesso di partire ormai sette anni fa e arrivare fino a qui. Un passo alla volta. E come diceva Cavafis, scriveva Cavafis, sempre devi avere in mente Itaca, soprattutto non affrettare il viaggio. Grazie e buon viaggio a voi. Grazie a voi. Grazie a voi. Grazie a voi. Grazie a voi. Grazie a voi. Grazie a voi. Grazie a voi.