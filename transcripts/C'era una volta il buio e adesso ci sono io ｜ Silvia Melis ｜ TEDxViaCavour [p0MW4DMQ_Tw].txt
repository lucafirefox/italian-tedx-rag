 Benvenuta. La maestria di Gabbia inizia il 19 febbraio del 1997. All'epoca era una ragazza giovane, un'ex giocatrice di pallavolo abbastanza scarsa direi, un'allenatrice, dirigente e presidente di una squadra che militava all'epoca in Serie C. Avevo appena aperto uno studio, uno studio di consulente del lavoro. Era degli anni critici, la crisi della cartiera di Arbatax nel mio territorio ci davano delle grandi difficoltà. Ma soprattutto era una mamma, una mamma di un bambino, si chiamava Luca, e all'epoca aveva quattro anni. Ecco, proprio in quel sedile l'avevo appena messo. L'avevo ritirato dalla babysitter e rientravo a casa. Due uomini incappucciati bloccano il cancello. Mi riempiono di scoccio nella bocca, nel naso, negli occhi. Io non urlo, ho paura di svegliare Luca. Vengo portata via, vengo caricata in macchina, da una piccola fessura vedo il tragitto. Arriviamo al bivio di Talana. Scendiamo, lì mi incappucciano bene. Camminiamo per due notti intere, di giorno stiamo fermi. Ci cercano già gli elicotteri sulla mia testa. Sono disperata, piango, piango. Come non mai. Mi rinchiudo in una grotta, venti giorni. La grotta è molto fredda, però ho un'acqua di salvezza. La radio. Sento la radio, sento quello che succede. Da lì, dopo venti giorni, vengo portata via. Una settimana, una settimana sotto l'acqua. Acqua incessante. Camminiamo di notte, stiamo fermi di giorno. Anche in centri abitati, sì. Il 16 marzo vengo narcotizzata. Ma io mi ribello anche a quello. Sento la radio della macchina dove vengo caricata che il Cagliari vince contro il Vicenza 2 a 1. Da lì inizia la mia storia di numeri. Devo memorizzare tutto, più dati possibili. Saranno importantissimi. Solo successivamente. Intanto, in Sardegna si mobilita tutto un popolo contro i sequestri. Manifestazioni della mia squadra di pallavolo. Lenzuoli bianchi. Manifestazioni di ex sequestrati. La solidarietà è forte. Io vengo portata dentro una casa. Esattamente dentro una casa nel centro di Nuoro. La mia prigione è fatta di polistirolo. Esattamente di pannelli neri. Lì resto da sola. Sola, al buio, con una candela. Che posso accendere solo per mangiare. Ho un'ancora di salvezza. Sono le campane. Sento le campane che suonano. Suonano ogni mezz'ora. E soprattutto, il giorno, il venerdì santo, mi dispero. Perché le campane non suonano più. Torneranno. Torneranno il giorno di Pasqua. Successivamente, io sento tutto. Sento tutta la vita di questa casa. Un giorno, Lily Gruber, in forma smagliante, all'epoca era il Tg1, alla RAI, annuncia il Tg1. Sono le 20, ma le campane sono 19. Scopro che l'ora legale non era stata aggiornata. E questo sarà un dato fondamentale. Perché l'unica chiesa che non aveva aggiornato l'orario legale nelle campane era la chiesa di San Giuseppe a Nuoro. Quindi la mia prigione sarà lì. Un evento improvviso, la morte di uno degli abitanti, fa sì che io, dal buco nero, quello era il nome della... questa prigione, verrò portata via. Finalmente vedo la luce. Dopo tanti giorni, il 5 giugno, vedo la luce. Peccato però. La nuova prigione si chiama la Casa delle Spine perché è avvolta da delle spine, da delle piante di more. Odio le more. Potrete capire perché. Nella Casa delle Spine compare la catena, per la prima volta. Io mi dispero, non l'avevo ancora vista. Mi diranno che dovranno agganciarmela tutte le volte che si sposteranno. Al mio pianto mi dicono, stai tranquilla, tuo padre pagherà il riscatto e tu diventerai famosa. E lì mi ricordo la canzone di Bennato, Il gatto e la volpe. Dacci solo quattro monete e ti scriviamo al concorso per la celebrità. E da lì li ho nominati il custode e il gatto, tutte le altre le volpe. In modo particolare una volpe è quella che si occuperà dei trasferimenti. Dalla Casa delle Spine ci spostiamo al cespuglio stellato. Restiamo poco. Il caldo è asfissiante tutto il mese di agosto. La pulizia scarseggia. Non ho mai lavato i capelli. La situazione è abbastanza critica. Eppure il 29 agosto vengo spostata di nuovo. Vengo spostata a quello che io chiamerò l'ultimo campeggio. Una tenda. Mi dicono che è mortale di Diana e lì mi sento fortunata perché io sono ancora viva. Ci aggrappiamo proprio a queste cose pur di continuare a vivere. Continuo a memorizzare numeri, dati, sensazioni, orari, tutto quello che posso. Chiaramente l'orologio me l'hanno portato via. Me l'hanno portato via subito dopo la grotta. E quando mi danno qualche articolo di giornale per dirmi che parlano di me o quello che è successo, si preoccupano sempre di tagliare il giorno in modo che io perda il senso dell'orientamento. Ma io quell'orientamento ce l'ho. Ce l'ho perfettamente giorno per giorno. Tutti i 265 giorni. Non perderò un solo giorno. Mi sveglio tutte le mattine e faccio memoria di tutto quello che è stato il mio sequestro. Arrivo all'11 novembre. Anzi, due o tre giorni prima. La catena viene agganciata con un anello in più. Ma io non ho coraggio di scappare. Sono terrorizzata. Ho paura che mi riacchiappino. Però dico, cavolo, sto sempre pregando. E poi mi dimentico il proverbio aiutati che il cielo ti aiuta. Devo darmi una smossa. La volta successiva, il giorno successivo il custode non si sposta. Il giorno dopo ancora, finalmente si sposta e lascia ancora un anello in più. A quel punto tento la fuga. Non posso fare altro. L'idea di poter tornare a casa, finalmente, dopo nove mesi, è troppo forte. Chiaramente le gambe non mi tengono. Arriverò alla strada. Quella che vedo. Perché io dall'ultimo campeggio vedo la strada. Vedo i lampeggianti che mi cercano. Così come avevo visto prima gli elicotteri. Però nessuno mi ha ancora trovato. Scappo. Sbaglio strada. Salgo. Scendo. Non capisco più niente. Mi distruggo le gambe. Scivolo. Non ho la forza. Finalmente arrivo. Arrivo nella strada. Eppure la prima macchina che passa non si ferma. Passa dritta. Terrore. Saranno i sequestratori? Non lo so. Ne arrivo un'altra. Questa volta è una pattuglia della polizia. Salgo. Arrivo. Immediatamente in questura. Ma io non sapevo cosa mi sarebbe aspettato. Sì va bene. Diventerai famosa. Ma non pensavo a tutto questo. Come arrivo? Mi fanno tremila domande. C'è il Tg1 in diretta che vuole parlare con lei. Il Presidente della Repubblica sta chiamando. Ma io voglio solo mio figlio. Non mi interessa tutto questo. E che faccio? Mi rinchiudo dentro alla stanza della moglie del questore, del commissario. Non ricordo. Mi lavo. Mi cambio. Mi lavo i capelli. Mi pettino. E faccio anche un piccolo errore. Trovo il trucco della moglie e mi trucco. La pagherò cara. Finalmente esco. Incontro la mia famiglia. Mi dimentico di tutto. Mi dimentico di tutto il dolore che è stato. Sono felicissima. Sono la donna più felice del mondo. E lì incontro mio figlio. E faccio l'unico errore che faccio sui numeri. Lo guardo e dico. È difficilissima quando si lascia a casa un figlio di 4 anni. E lui lì mi guarda e mi corregge. Mamma. Potevi dire 5. Ha compiuto 5 anni proprio durante il mio sequestro. Ero rimasta indietro di un anno, chiaramente. Riesco. E qui mi chiereo la mia prima gabbia da sola. È la gabbia dell'ex sequestrata. Del personaggio. Tutti mi vogliono e io vado dappertutto. Addirittura Costanzo e Mentana coniano apposta una trasmissione televisiva per me. Esclusivo 5. In prima serata. Vinceranno anche il delegato poi. Che io ricordi. Eppure io continuo a parlare. Parlare con tutti. Non mi nego mai a nessuno. A volte dico anche cose sbagliate perché non sono preparata. Non ho un talento particolare. Non sono una cantante, una ballerina. Sono semplice ex sequestrata. Nota solo e esclusivamente per un fatto di cronaca. Mi rendo conto che sto sbagliando. E me ne rendo conto proprio qui a Sassari. Quando in uno spettacolo teaterale Beppe Grillo dice Ma chi ci crede al sequestro di Silvia Melis? E io alzo la manina da dietro. Lì capisco che stavo sbagliando tutto. Dovevo cambiare strategia. Dovevo smetterla di parlare del mio sequestro. Ma io non posso permetterlo. Io ho immagazzinato dati. Io ho messo dentro tutta una serie di elementi necessari perché nessuno soffre quanto ho sofferto io. Allora ho sofferto. Certo che ho sofferto. Però è una sofferenza. Chiuso in un cassetto. Ogni tanto mi ricordo. Lo apro. Poi penso a chi soffre più di me. Penso ai femminicidi, alle donne vittime di violenza. E allora lo richiudo perché io sono felice. Io sto bene. Io sono viva. E qui mi creo un'altra gabbia ancora. È la caserma dei carabinieri. Lì mi sento protetta. Mi sento tranquilla. Devo lavorare. Devo trovare tutte le prigioni. L'ho promessa a me stessa. Dei sequestratori non mi interessa niente. Loro sono numeri. Anche loro sono numeri. Come tutti quelli che io ho memorizzato. Non mi interessa. Vi dirò la verità. Li ho perdonati. Li ho perdonati subito. E invece le prigioni le voglio trovare tutte. E le troverò tutte. Ad esclusione della grotta. Perché praticamente eravamo murati dentro. Quindi da fuori e chiusa. Quindi il buco nero, la casa nuoro. La casa delle spine. Il cespuglio stellato. E l'ultimo campeggio. Sono felice. Sono felice di tutto questo. Arriva giugno del 2020. E lì, come un computer, scarico tutta la mia memoria al processo. Finalmente il sequestro è finito. Finalmente posso smetterla di parlare del sequestro. Mai sarei voluta essere quella che non fa altro che raccontare le sue vicende personali, le sue sofferenze. E mi rinchiudo in un'altra gabbia ancora. Questa volta è la gabbia del mio studio. Perché? Perché solo col mio lavoro, con i miei adorati numeri, riesco a dimostrare il mio talento. Riesco a dimostrare veramente quella che sono. Non l'ex sequestrata, ma Silvia Melis. Perché? Perché a Tortoli, nel mio paese, mi conoscono per quella che ero da prima del sequestro. Non mi giudicano per gli errori che posso aver fatto, per le cose che posso aver detto. Semplicemente perché mi sono truccata per semplice vanità l'11 novembre in questura. Ecco, finalmente sono libera dal sequestro. Ma sono dentro un'altra gabbia perché mi isolo dal resto del mondo. Ecco, oggi io qui dovrei dirvi non badate ai giudizi della gente. Portate con dignità la sofferenza. Ma non è vero, perché neanche io ci sono riuscita. Anche io ancora sto attenta ad ogni parola che dico, ad ogni errore che faccio. Anch'io sento ancora il peso dell'ex sequestrata. Certo, ci sono drammi molto più importanti. E infatti vado avanti, vado avanti con serenità. Mi dispiace, soffro ancora, quando sento parlare di Sardegna, terra di sequestratori, dall'epoca di Fabrizio De Andrè e dalla canzone dell'Hotel Supramonte. Eppure penso di aver dato tanto, perché il mio, così come è stato, è uno degli ultimi sequestri. Perché questa è la cosa più bella per tutto il popolo sardo. Grazie. Grazie.