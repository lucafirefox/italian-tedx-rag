 Leonardo Silva Revisore Nel fragore della battaglia cessa di essere un'idea o un ricordo il motivo per cui siamo là, il motivo per cui combattiamo o perché sosteniamo quella bandiera. Ma combattiamo per l'uomo alla nostra destra e combattiamo per l'uomo alla nostra sinistra. Forse qualcuno appassionato di cinema come me avrà riconosciuto la parte finale di un film del 2002, credo, che si intitolava Le quattro piume e sintetizzava un mondo della guerra come era vissuto, come era rappresentato per parecchi secoli. E quel mondo oggi è scomparso. A me, come ultimo ospite, prima di spegnere la luce, chiudere il gas e portare fuori la spazzatura, mi tocca il comito di rovinare un po' questa bellissima atmosfera positiva che si è creata in questa serata, ricordandoci, riportandoci al lato oscuro del nostro essere umano, all'impatto che la parte peggiore di noi ha su tutti noi. E quindi cercherò di darvi dei segnali o delle informazioni minime per decodificare quello che stiamo vivendo di già, non quello che vivremo o che potremmo vivere. Quindi parleremo di guerra. Parleremo di guerra non nel senso della classica domanda che mi viene posta tutte le volte in parecchi consessi, di comandare, ma quando è che finisce sta guerra? Ma chi la vince? Chi ti può il campionato del mondo? Ecco, questa è una visione puerile e anche un pochino vigliacca di guardare a questo fenomeno che nel momento in cui pronunci questa domanda ti poni automaticamente fuori dal contesto. Guardi la guerra e ti dici senti, siccome devo calare la pasta, devo andare a far la spesa e ritirare i figli, mi puoi dire più o meno verso che ora finisce questa guerra? Ecco, abbiamo questo stesso atteggiamento. È un atteggiamento pericoloso e sbagliato. Qualche piccola informazione. Ecco, come vedete, io se guardo la foto che mi ha fatto mia nonna a Perugia, io sono di origine umbro-toscane, quindi, e sono bersagliere, cosa che in terra d'Alpini non è che proprio mi rende automaticamente simpatico, ecco, diciamo così. Però ci sono abituato, noi abbiamo fatto, anche perché è uno dei nostri gravi errori. Gli Alpini, se qualcuno se lo ricorda, li abbiamo fondati noi in un momento di delirio. E abbiamo fatto gli Alpini. Va bene. Quindi ho fatto il militare, quello col cappello con le piume, per parecchio tempo, il cappello di nonno, e io dentro il Porta Umbrella è durata il tempo di una fotografia. Ho fatto per 30-35 anni questo mestiere, ho visitato per lavoro parecchi luoghi dove la guerra la toccavi, la vedevi, dove la violenza la toccavi e la vedevi. E dove vedevi occhi, vedevi le facce, sentivi gli odori, sentivi le puzze, cose che nessun telegiornale vi racconterà mai. Ma quando ti senti quelle, io sono rimasto molto colpito dal primo intervento perché mi ha riportato proprio a quello. Ci sono odori che oggi non posso sentire, tutt'oggi. E allora nella seconda parte, dopo che ho smesso di fare il servizio attivo, mi sono detto, ma perché non raccontare, perché non fare una missione sociale di informazione a chi? A chi queste cose le vive solamente attraverso o i film, sigarone, parolacce, i buoni vincono sempre, i cattivi perdono sempre, no. Oppure li vive attraverso una visione precostituita del tipo la guerra è brutta, certo che è brutta, la pace è bella, certo che è bella, come dire viva la mamma, siamo tutti d'accordo che viva la mamma. Raccontarla nella sua crudezza è stata la mia missione attuale. Allora, per raccontarvi dove siamo oggi, parto un po' lontano, dall'età della pietra. Tranquilli che ho sempre 12 minuti, non è che sennò di più. Parto dall'età della pietra, perché l'età della pietra, e voi immaginate questo cavernicolo che esce fuori tutto barbuto, che tiene in mano una clava, e guardiamo questa clava. Questa clava gli è stata data da, immaginatevi, una specie di genio della lampada. Un genio della lampada che è in grado di guardare dentro il cervello del cavernicolo, lo trova poi lì dentro, piccolino ma lo trova, e capisce, gli dà il modo di vedere il mondo, la natura che lo circonda, non così com'è, non in fase contemplativa, ma come potrebbe lui utilizzarlo. Quindi lui non gli fa vedere una pietra per quello che è una pietra, no, dice guarda che se tu prendi la pietra, la scheggi un po', ne viene fuori una freccia fantastica. E anche il bastone che trovi lì, e che un cervo scavalca, un orso rimuove, lui lo prende, lo guarda, da quattro saccagnate in testa alla moglie, e dice funziona. Ecco, e questo rapporto tra la natura manipolata, la manatura funzionale non si è più interrotto dal tempo dell'età della pietra. Vi salto 20.000 anni e giorno per giorno la pietra è diventata sempre più efficiente, il bastone sempre più efficiente, perché l'uomo ha chiesto al genio della lampada sempre qualcosa di più, qualcosa che lo rendesse più, più forte, più sicuro, più dominante, più. Lui voleva sentirsi più. Avrete immaginato che il genio della lampada è la tecnica o la tecnologia, quello di cui si è discusso fino a questo momento. E fino a un certo periodo la storia umana andava benissimo, perché la tecnica procedeva a una velocità tutto sommato compatibile con il cervello del cavernicolo, che non si era poi tanto evoluto nei 20.000 anni, fino a una certa data. Perché si era voluto? Perché l'uomo si rivolgeva alla tecnica? Si rivolgeva per un semplice fatto, perché era un amplificatore dei suoi pregi, e l'abbiamo visto per tutta la serata, ma anche dei suoi grandi difetti, dei suoi grandissimi difetti. perché lavorava su una cosa molto, due grandi difetti sulla violenza e sulla crudeltà, che sono due caratteristiche, come l'amore e la compassione, della specie umana. dice, sì, però mica siamo solo noi quelli feroci. Ci sono i leoni, ci sono i cocodrilli, come dice i bambini, ci sono i cinghiali, i cinghiali ce li avete credo anche in salotto, ci sono il cane del vicino che se allungo la mano mi stacca la mano. Per cui siamo in buona compagnia in quanto ferocia. E non è proprio così. Perché? Perché quel mondo naturale agisce in base a un istinto, cioè a una risposta rigida a uno stimolo. Fanno così perché faranno sempre così. E lo stimolo deve essere diretto. Ho fame? Te magno. Fine del ragionamento. Non ho fame? Non vedo manco che ci sei. Noi purtroppo non possiamo appellarci a questo. Noi non siamo in questa condizione. Noi lo facciamo per altri motivi. E questo ci rende, come diceva Camilleri, colpevoli. Perché allora ci rivolgiamo alla tecnica? Perché la tecnica funziona. La tecnica ci dice solo questo. Dimmi cosa vuoi che te lo faccio funzionare. Poi noi l'abbiamo ammontato con la buona tecnologia, è onesta, è giusta, serve a questo. La tecnologia, la tecnica serve a quello che gli chiedi. E quando gli chiedi qualche cosa che faccia veramente male, il genio della lampada te lo dà. Quindi la caratteristica della tecnologia è che funziona. Quindi non aspettiamoci che la tecnologia ci risolva il nostro essere cavernicoli, col cervello grosso così, che vedono una scheggia, una freccia dentro un sasso. Non è quello il compito della tecnologia. La tecnologia ci produce una scheggia fantastica, un missile intercontinentale, un ipersonico. Ma quello è il suo mestiere. Non andiamo a cercare lì la nostra salvezza. Perché allora combattiamo? Le foto le ho... questa è una foto che ho preso in Libia. E la cosa che mi colpiva, oltre al destino tragico di questo ragazzo, è la faccia sorridente di chi gli è intorno. È la faccia soddisfatta. Sono visi soddisfatti. «T'ho preso». Non se lo mangeranno, come farebbe un leone. Non ci fanno niente di questo che non è più niente. È 80 kg di carne messo lì che trema. Però vuoi mettere la sensazione di potenza che ho, la sensazione di dominio che ho su questo. Ed è questa la ragione della guerra. E noi su questo dovremmo lavorare. Noi combattiamo... questo era giorni dopo stesso posto. Noi combattiamo quindi per cosa? Non per l'uomo alla nostra sinistra e non per l'uomo alla nostra destra, come mi piacerebbe potervi dire. Ma combattiamo per soddisfare un bisogno di prevalere. La volontà di sentirci più forti. E lo facciamo attraverso la tecnologia. C'è una data in questo. Dice... vi ho detto questo processo subisce un'accelerazione a un certo punto. E l'accelerazione per me, se devo fare proprio un punto, è il motivo per cui mi sono portato lui. Questo... questo elmetto. È un elmetto francese della prima guerra mondiale. Sotto queste cose... qui abbiamo il piave qua dietro. Io stamattina sono andato a vederlo, perché per un militare mettere la mano in quell'acqua ha significato. Emozione. Nella prima guerra mondiale è la prima volta che il guerriero, Achille, Ettore, legionari romani, vercingetorici... Eh, non ci sono più. Il guerriero che poteva avere la pieta, il guerriero che sacrificava gli dèi, il guerriero che uccideva perché aveva odio o perché voleva difendere, perché gli era stata colpita un affetto. cioè un uomo, un uomo che oltretutto si sceglieva anche come vestirsi. È un motivo per cui nella prima guerra mondiale ci vestivano tutti uguali. Non avevamo neanche la gioia di vestirci come ci sarebbe piaciuto vestire. Bene, in quella... a far parte da quel momento lì in poi, la tecnologia è stata così tanto straripante da inglobare il guerriero e trasformarlo in un funzionario. Uno che doveva fare qualcosa al servizio della tecnologia militare. Tu mi hai chiesto di essere una cosa efficiente che funziona sempre. E mi servi tu. Mi servi tu come pezzettino di questo meccanismo. La guerra tecnologica non vuole quindi più guerrieri. non vuole i guerrieri che sacrificano agli dèi. Vuole operai della distruzione. E non c'è più bisogno di essere guerrieri nell'animo. Non c'è più bisogno di essere qualcosa appartenente a una casta guerriera o passare la vita all'uso delle armi. No, no, no. Ti prendono dall'ufficio, ti faccio sei mesi di corso, ti do un fucile in mano, ti insegno tecnicamente come funziona e ti spedisco al fronte. Quindi ha creato il funzionario al posto del guerriero. E questa è già una cosa terribile. Questo signore qua con la faccia un po' inebetita che presto farà una bruttissima fine è Rudolf Hoss, che secondo me è l'archetipo del funzionario militare. Questo è stato il comandante del campo di Auschwitz-Birkenau per tre anni. ed è stato autore dell'uccisione di milioni di persone. Ho detto autore e non ho detto responsabile, perché lui responsabile non si sentiva. Lui, una volta catturato e prima di essere impiccato ad Auschwitz, allarga le braccia teneramente e dice ma in fondo che ho fatto? A me mi hanno detto di fare questo dalla mattina alla sera, questo era il mio compito, questa era la mia funzione, e io questo ho fatto, obbedendo al principio di efficienza e di funzionamento. Questa lunghissima premessa che ho debordato, ma tanto sono lì e non mi possono tirare niente addosso, e sono l'ultimo, è un piccolo privilegio che ho, mi porta invece al mondo di oggi. Il mondo di oggi è questo. Noi siamo ancora convinti che la guerra si combatta per cielo, per terra e per mare, dicevano a bei tempi, no? Sì, vero, verissimo, ma non solo. Questo è un altro dei domini, si chiamano, che la Nato da venti anni identifica come nuovo campo di battaglia. Il dominio immateriale dei dati, della rete dei dati. Tutti sono i cavi grossi così, che passano sotto il Mediterraneo e che collegano l'Asia, l'Europa, l'America, con tutto quello che avete voi, conti in banca, prenotazioni per le vacanze, il banco, passa tutto da lì. Quindi, toccare quello lì significa mettere in ginocchio una nazione, un'economia, un gruppo di nazioni. Ma mettere in ginocchio non era proprio quello che avevamo detto all'al fine della guerra? Prevalere con la prepotenza? Ti voglio vedere in ginocchio davanti a me. Non voglio farti danno, voglio che tu implori pietà. Allora, ci ritorniamo all'uomo cavernicolo quell'altra volta. C'è ancora un altro dominio, che è questo. L'Agenzia per il controllo spaziale dell'ONU identifica oggi 10.928, tutto il giorno che cerco di ricordare questo numero, ve lo dovevo di, 10.928, spero che non ne sia caduto nessuno stasera, satelliti in orbita intorno alla Terra, circa 500 km più o meno, km più o meno, intorno alla Terra. Ce ne sono di tutti i tipi. Elon Musk ce ne ha messi circa 5.000. Fanno tutto questi satelliti, fanno comunicazione, fanno rilevamento radar, fanno osservazioni geologiche a terra, climatiche, fanno tutto. e l'idea grandiosa chiesta alla tecnologia è ma che per caso ce l'hai qualcosa che se la faccio scoppiare lassù mi acceca tutto quello che c'è su, anzi acceca tutti quelli del nemico che ho lassù, così lo posso mettere di nuovo in ginocchio e fargli chiedere pietà. Vi ricordate sempre il cavernicolo? E certo che ce l'abbiamo. Allora, se il cielo sopra di noi è teatro di una guerra, se l'immateriale è il teatro della guerra, oltre alla mare, cielo e terra, mi dite voi se ha senso dire che noi siamo estrani alla guerra, ha senso dire quando finisce questa guerra comanda? Ci siamo dentro, non c'è più spazio per noi come spettatori della guerra. Lo spazio della guerra non c'è più, lo spazio della pace non c'è più, c'è uno spazio della competizione che ogni tanto erutta in una guerra. E questa volta ha eruttato in Ucraina, ha eruttato in Israele a Gaza, ha eruttato nel Golfo Persico, ma mica lo sai dove è erutta la prossima volta. E potremmo esserci seduti sopra noi su dove è erutta la prossima volta. Ci si salva un messaggio di speranza? Sì, due. primo, coltivare la consapevolezza. Coltivare non un'idea fantastica e filosofica della realtà, ma vedere quello che è. Una volta che tu hai capito quello che è, puoi agire in un senso o nell'altro. puoi manifestare, ma almeno sai per cosa manifesta e contro chi manifesti. La seconda avvertenza la prendo, e qui aiuto Don Ambrogio, la prendo da un libro che è un best seller da millenni, dalla Bibbia. Bisogna ricordarsi, la Bibbia cita in un libro che non provo a ricordare, ma cita questa frase, non è del forte la guerra e non è del giovane la corsa, perché il tempo e il fato raggiungono ogni uomo. Quindi magari questa idea di ridimensionarsi un pochettino rispetto al senso di onnipotenza potrebbe aiutarci a uscirne. Perché ricordate sempre che la natura, quella che noi non siamo più in grado di contemplare, malgrado tutto quello che ci inventiamo noi, vive e sopravviverà. perché, come dice un proverbio giapponese, i ciliegi sono comunque in fiore. E io vi ringrazio dell'attenzione e porto poi la spazzatura.