 Andrea Raffa Revisore Allora, vi accolgo nel nostro viaggio, insieme a me, tra Europa e Cina, tra Occidente e Cina, con una domanda legata proprio al nostro tema di quest'anno. No one is an island. Ma cos'è l'uomo, cos'è l'umano, cos'è l'essere umano rispetto alla natura? L'essere umano è un'isola rispetto alla natura o l'essere umano è un tutt'uno con la natura? E per rispondere a questa domanda, io partirei per un lungo viaggio. Dobbiamo per forza viaggiare tra due sponde, e quindi partire dall'Occidente, dalla definizione di natura. In Occidente, le definizioni di natura in Occidente sono moltissime, ma due sono le prevalenti. La natura è ciò che non è l'umano, una definizione per sottrazione, una definizione per mancanza, fondamentalmente. Quindi la natura è ciò che manca di ciò che invece l'umano, l'essere umano, ha. Razionalità, prima di tutto. Principi. Una forza irragionevole, no? La natura è ciò che va domato a questo punto rispetto all'uomo. L'altra definizione, che in molti casi può essere in realtà unita in un'unica definizione con la prima, è che la natura sia l'oggetto di osservazione. Ciò che l'umano, fondamentalmente, ha il compito di studiare, e studiandolo, grazie soprattutto alla tecnologia di osservazione e di analisi, controllare. E in alcuni casi, ed è questo il presupposto dell'ecologia, proteggere. Proteggere da cosa, però? E proteggere per chi, fondamentalmente. Se ci spostiamo in seno alla cultura cinese per cercare lo stesso un significato per il termine natura, ci troviamo in una sorta di dubbio, di problema. Non c'è un termine per definire natura nella stessa dimensione, quindi con le stesse caratteristiche, del termine occidentale. Ne troviamo almeno tre di termini possibili, tra i quali il più importante è sicuramente questo, il primo. Tien. Tien vuol dire cielo. Ma perché il cielo è così importante? Non perché il cielo sia una divinità, sia un dio al quale obbedire, ma perché il cielo rappresenta la trasformazione, il cambiamento costante e armonico. Perché i corpi celesti sono sempre in movimento. Però ritornano nello stesso posto, ma noi sappiamo che non ritornano mai nello stesso posto, precisamente, perché anche noi ci spostiamo. Quindi è tutto in continuo e costante movimento, fondamentalmente. E quindi il movimento, e non la stasi, è l'armonia. E in questo contesto guardiamo al carattere. Il carattere, per esprimere il concetto di cielo, è un carattere inclusivo, perché include al proprio interno l'uomo. Questo carattere è un busto con le gambe, fondamentalmente, e ha il carattere di base, per dire l'essere umano, in quanto tale. A questo carattere aggiungiamo qualcos'altro. Questo essere umano ha due braccia, ma sono due braccia che in realtà sono rivolte verso l'alto. Ma non stanno semplicemente adorando, stanno ammirando la grandezza. Infatti questo carattere si pronuncia ta, che vuol dire grande. stanno adorando la grandezza di che cosa? Di ciò che è a loro sopra. Cioè il cielo. Quindi il carattere di cielo include al proprio interno il carattere di uomo, di un uomo che sta ammirando la grandezza di ciò che è rispetto a lui. E questo è il primo termine. Il secondo termine è TNT, cielo più terra, che fondamentalmente rappresentano uno spazio, la definizione di uno spazio tra il cielo e la terra e tutto ciò che si muove al proprio interno. La terza, altrettanto interessante, ma sulla quale ci soffermeremo poco, è il concetto di spontaneità, zelan, ciò che si dà da sé. Quindi che ha in sé il proprio principio di cambiamento e trasformazione di moto. Quindi che fondamentalmente trova in sé la propria ragione d'essere, ma non in un'ottica individualista, ma in un'ottica collettiva. Da questi tre termini ne, diciamo, discende una cultura fortemente inclusiva, anche tra le diverse vedi pensiero, perché io oggi vi sto facendo volutamente un'estrema sintesi per portarvi in questo viaggio tra isole di civiltà, chiaramente, insieme a me. Questa definizione è stata attribuita posteriore alla civiltà cinese, ma è molto interessante. Tien reng he i, cielo, termine che ormai siamo diventati familiari a vedere. E uomo sono un'unica cosa. Sono una cosa che sta insieme. Non è uno più uno, è uno e basta. Ok? Non è uno più uno che fa due. È uno e basta. E su questo ritorneremo tra poco. Ma prima di arrivare a, diciamo, rielaborare questo concetto in unicità, vorrei per voi, perché noi filosofi abbiamo sempre paura di non essere ben comprensibili, perché siamo tanto astratti, andiamo a guardare un po' di pittura. Così riusciamo a renderci conto, anche plasticamente, di questi concetti. E per questo vi accompagno in un viaggio tra la pittura di paesaggio cinese, che è un colloquio con la natura. Non è una pura osservazione statica, ma è un colloquio. E vedremo che sono pitture di paesaggio, sono sempre pitture che esprimono il cammino, l'essere in cammino, l'essere in rapporto, l'essere in trasformazione. Infatti si parla di cosmogrammi, cioè immagini del cosmo, di un'esperienza del cosmo, di una costante esperienza dell'umano nella natura, perché l'uomo si può conoscere solo grazie al dialogo con la natura. Questa è un bellissima pittura cinese, nella quale abbiamo qui in basso, se li vedete piccoli piccoli, sono volutamente piccoli piccoli, esseri umani in cammino, in una via, in una strada. E dietro a quelle piante quasi invisibili, nascoste nella nebbia, abbiamo le case. Ok? Quindi la presenza umana è al minimo, è all'omicino, effettivamente. Deve essere poco, perché? Perché non deve essere incombente rispetto alla natura, ma è parte della natura. È lì dentro. E noi abbiamo sempre la nebbia. Ma perché questi quadri di pitture cinesi sono sempre nella nebbia? Perché è troppo facile immaginare che tutto sia immediatamente penetrabile. Lo sguardo che osserva senza sforzo è lo sguardo ingenuo. Non è uno sguardo sviluppato, non è uno sguardo che penetra, non è uno sguardo profondo. Lo sguardo profondo è quello che si rende conto della nebbia e che dirada la nebbia, fondamentalmente. Quindi si muove all'interno della nebbia. E qui abbiamo un cammino, abbiamo delle montagne, abbiamo una natura che è incombente, ma non è mai totalmente minacciosa. Perché? Perché la natura non è altra rispetto all'uomo. L'uomo non è un'isola rispetto alla natura e la natura non è un'isola rispetto all'uomo. Qui abbiamo un'altra pittura similare, sempre con delle case piccole piccole in fondo alla valle. Qui c'è la montagna, la montagna chiaramente è anche l'ascesi. E l'ascesi che cos'è fondamentalmente? Scoprire se stessi, come scopro me stesso. Scopro me stesso attraverso il mio cammino nella natura, del rapporto che ho con la natura. Qui abbiamo proprio un uomo in completa osservazione, in completa ammirazione della nebbia, potremmo dire. Perché la nebbia è ciò che il suo occhio dovrà diradare. Quanto è diversa, no? La pittura rinascimentale. Questo è un quadro meraviglioso di Botticelli. Ma la natura che cos'è? Sono quelle piante in uno spazio addirittura ridotto sul dirupo, all'interno di uno spazio completamente umano, urbanizzato. Perché la natura è controllata. La natura è geometrizzata nei giardini. Al centro c'è l'umano, al centro non c'è la natura. La natura è ai lati, fondamentalmente. Anche quando viene ad essere rappresentato un elemento naturale come la primavera, al centro c'è di nuovo l'uomo, in questo caso una donna, che rappresenta a sua volta umanizzata la natura per darle senso. E così abbiamo un uomo che osserva e sovrasta, controlla la natura sotto di sé. Con uno dei più grandi filosofi cinesi del XV-XVI secolo, Wai Amin, abbiamo due indicazioni molto importanti e molto precise, dal suo pensiero filosofico che sintetizza quanto ho appena detto. La sua prima indicazione è che cielo, carattere che ormai conosciamo, terra, che un pochino siamo in tanti familiari, 10.000 esseri con quello no, perdonatemi, e tutto questo, cielo, terra e i 10.000 esseri, sono non un'unica cosa, qualcosa in più, sono un unico corpo. Unico corpo vorrebbe dire che senza qualcosa non c'è la vita del corpo. Ok? Quindi non è un'unione di parti, perché il corpo non è un'unione di pezzi. Questa indicazione, nel sistema di Wai Amin, diventa una vera e propria call to action. Quindi un'indicazione di ciò che a quel punto bisogna fare, perché se questo tu comprenderai, se comprenderai di essere un unico corpo con quanto ti circonda, non potrai che agire in corrispondenza. Quindi non potrai fondamentalmente che rendere questa tua consapevolezza, il tuo spirito, motivazione e il principio di azione, perché è il tuo unico corpo. E allora soffrirai insieme agli uomini, agli animali, alle piante, ma anche ai sassi e ai coppi. Ci viene a dire Wai Amin. E quindi io non potrò fare altro che coincidenza tra conoscenza ed azione. Allora, se io non agisco, è perché non ho capito, non è perché ho deciso di non agire. Perché se io effettivamente capissi di essere un unico corpo, non potrei che agire secondo questo principio. Un filosofo contemporaneo cinese, che in realtà ha anche insegnato ad Harvard, oltre che a Pechino, per lunghi anni, riprende questo principio e lo definisce come antropocosmismo. Cioè un rapporto tra antropos, l'uomo e il cosmo. E lo pone, questo è ciò con cui mi posso trovare un po' meno d'accordo, all'antropocentrismo, che... Sono d'accordo che sia opposto all'antropocentrismo, ma non sono d'accordo sul fatto che l'antropocentrismo sia l'occidente, perché in realtà nel pensiero filosofico greco, europeo, occidentale, troviamo anche delle vie che non sono necessariamente antropocentriste, ma sono molto spesso di secondo piano. Sono canoni minori, non sono canoni maggiori. Ma il dialogo interculturale ci deve spingere anche ai dialoghi con ciò che magari non è la via principale, non è il mainstream, perché magari le verità vengono da dialoghi molteplici, e non semplicemente da ciò che è normalizzato, o ciò che noi consideriamo più automatico nelle nostre percezioni. Quindi questo è l'ottimo contributo, e tu hai Ming, anche se non concordo col fatto che l'occidente sia necessariamente solo antropocentrico, perché l'occidente è di più e può essere di più. La cultura cinese contemporanea è una cultura che è ritornata fortemente a questa tradizione. Dite, ma caspita la narrazione che normalmente vengo a vedere è una narrazione di una Cina inquinatissima, con i cieli completamente coperti, ma cosa ci stai dicendo? Beh, la Cina è anche il paese che negli ultimi anni ha più diminuito il proprio tasso di inquinamento, e ha il paese in assoluto al mondo che sta investendo di più su energie rinnovabili, e ha il paese che negli ultimi almeno tre piani quinquennali ha avuto, nel principio dell'ecologia, un driver fondamentale, ineludibile. Forse l'unico paese al mondo che effettivamente lo sta facendo, e che sta investendo massivamente in risorse rinnovabili ed ecologia. E lo sta facendo anche recuperando queste proprie radici culturali, con un principio che chiaramente in Occidente definiamo «Ah, questo è orgoglio, è puro patriottismo, è puro nazionalismo». No, è consapevolezza. Cioè, consapevolezza di avere una risorsa, di avere un potere al proprio interno, al quale poter attingere. E che sia anche un modo per dire all'Occidente «L'ecologismo non siete solo voi, e non necessariamente dovete imporlo nella vostra ottica a tutto il resto del mondo». perché anche noi possiamo partecipare a questo dialogo. E la Cina ha inserito l'ecologia nella propria Costituzione. Ok? Non ha firmato i protocolli di Kyoto, ma di gran lunga ha superato la diminuzione dei tassi di inquinamento che chi ha firmato i protocolli di Kyoto invece non ha rispettato. Ok? Giusto perché le narrazioni ci cambiano le nostre percezioni del mondo, no? E fare narrazione alternativa è fondamentale. Allora il mio messaggio, oltre a dire «Sentiamoci un unico corpo» e sicuramente essere un unico corpo ci permette di cambiare la nostra percezione di noi stessi, dell'individualismo e tutto quanto, ma cambiamo la percezione di noi stessi, e cambiamo la percezione del nostro rapporto con la natura decidendo che il dialogo tra culture, il dialogo tra opinioni diverse, il dialogo tra visioni diverse, il dialogo tra concezioni, da terminologie, no? Oggi vi ho accompagnato in un viaggio tra termini che vi potevano anche spaventare, tra caratteri, caratteri cinesi, fanno molto paura, ma sono profondamente affascinanti e sono scrigni che noi dobbiamo aprire e dai quali fondamentalmente tirare fuori delle pietre meravigliose. Allora dialoghiamo con questa bellezza, dialoghiamo con questa grandezza, accettiamo il fatto che altre civiltà abbiano qualcosa da dire. E questa cosa è straordinaria. Allora per cambiare la nostra visione del nostro rapporto tra uomo e natura, io non voglio dire che dobbiamo diventare cinesi, non voglio dire che necessariamente dobbiamo seguire il loro percorso, ma dobbiamo recuperare nelle nostre radici le altre strade che abbiamo chiuso nel tempo che consideriamo marginali, metterle a dialogo con le altre culture e da questo partire in un dialogo collettivo che possa finalmente ridiscutere l'identità. E tra le identità c'è sicuramente il rapporto con la natura. E permettetemi, il rapporto con la natura è una call to action totale, perché stiamo distruggendo la natura, perché continuiamo a percepirla come qualcosa da cui possiamo anche fuggire. Non è che se ci spostiamo su Marte il problema non c'è più, perché se ci spostiamo su Marte non c'è più la natura, è perché non c'è più la natura, non ci siamo neanche più noi. Vi ringrazio.