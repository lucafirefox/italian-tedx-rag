 Maria Cappellate Maria Cappellate Maria Cappellate Applausi Sono andato via da questa città poco dopo la scuola. Sono stato fuori in diversi posti per diversi anni. La passione per il surf, la grande passione per il surf, mi ha portato a viaggiare tantissimo. Mi starete chiedendo la passione per il surf a Frosinone. Ebbene sì, se volevi coltivare quella passione dovevi andare via. E ricordo ancora quando andavo con la mia tavola da surf alla stazione di Frosinone a prendere il treno per andare a surfare sulla nostra costa. Le persone mi guardavano come un alieno. Era più o meno fine anni 90. Se volevi coltivare quella passione e viverla tutti i giorni, non come se fosse un hobby, dovevi soltanto andare via. E così a 19 anni sono partito. Avevo già iniziato l'università. Sono partito e sono stato alle Canarie. Erano i primi anni 2000. Ci sono rimasto per tutti i miei studi. Tornavo in Italia, facevo gli esami, compravo i libri e ripartivo. Vivevo il sogno. Vivevo il sogno. E poi, dopo la laurea, tanti altri posti. Australia, Portogallo, You Name One. Ditene uno. E poi ti rendi conto che hai bisogno anche di ritornare, ma di continuare a viaggiare. Ancora oggi viaggio tantissimo. Spendo circa 4-5 mesi all'anno all'estero, almeno come media degli ultimi paio di anni. Principalmente in Nord America, per varie ragioni. Non soltanto per lavoro, ma anche per passione, per piacere. Sono felice perché sento che ogni cosa che faccio oggi l'ho scelta. E mi sento un privilegiato. Che fortuna, starete dicendo o pensando. In realtà sono partito dalla fine di questa storia, perché dobbiamo fare qualche passo indietro per capire meglio alcune dinamiche. Oggi si parla di valore, che è un concetto molto ampio e soggettivo. Ed è importante che io vi racconti qui oggi il valore, in particolare il valore dell'esperienza. E ancora più in particolare il valore che le mie esperienze personali hanno avuto sulla mia vita e sulla vita degli altri. E in particolare come le mie esperienze hanno cambiato la mia vita e quella di tante altre persone. Per farlo ho deciso di raccontarvi le mie tre esperienze più significative. Le tre esperienze che mi hanno letteralmente segnato per sempre. La prima esperienza è la morte di mio padre quando ero un bambino. Era un bambino di dieci anni. E è stato difficile parlarne negli anni. Mi sono rifiutato di parlarne, non riuscivo neanche a dire una sola parola. Oggi ne parlo apertamente. E anche qui è stato un percorso. Ricordo il buio, l'impossibilità di accettare da parte di un bambino che il capo squadra non c'era più. Che quella persona che quel punto di riferimento non esisteva più su questo pianeta. Difficile accettarlo. Non hai quella razionalità e quella consapevolezza e quello, diciamo così, non hai un carattere già formato. E ricordo mia madre, un esempio per tutti noi, una donna con i superpoteri, che ha tirato fuori una forza che neanche lei sapeva di avere. Mio fratello piccolo, mia nonna, mio zio, il mio universo, il mio mondo, il mio tutto. E ricordo il dolore, questa famiglia piccola, unita e dilaniata allo stesso tempo dal dolore. Le difficoltà economiche, le tante difficoltà economiche. E qui arrivo alla mia seconda esperienza di cui voglio parlarvi oggi. E cioè aver vissuto buona parte della mia vita alle case popolari, qui a Frosinone. Io mi ricordo più bello era questa casa, questa bella casa in cinque adulti, a vivere dentro questa bella casa con questo bel terrazzo e questo amore che si respirava all'interno e questo contrasto enorme tra quella casa e il contesto circostante, profondamente disagiato. Io andavo a liceo classico, quindi immaginate quanto era forte questo contrasto. Mi vergognavo, mi vergognavo di farmi accompagnare a casa dai miei compagni di scuola. Mi facevo lasciare quasi un chilometro prima di casa e mi facevo la strada a piedi, perché non volevo che sapessero dove vivevo. Voglio spiegare ad un adolescente che i soldi non fanno la felicità, che l'amore basta, tutti questi concetti qui. Non riesci a capirlo fino in fondo. In questo contesto ricordo la mia salvezza era la mia famiglia e le mie passioni. Ci arrivo fra poco. Sebbene non mi sia mai mancato nulla, la mia percezione, in inglese si dice Perception is reality. La percezione è la realtà. La mia percezione, la mia realtà, era che io avessi di meno, che fossi partito svantaggiato rispetto agli altri. E per me l'idea e la percezione che tu possa cambiare le sorti della tua vita, il tuo destino, non ce l'hai. Ce l'ho oggi, la consapevolezza. Ma quella consapevolezza a quell'età non ce l'hai. Non puoi averla. E quindi ero arrabbiato. Tanto arrabbiato, per tanti anni. E poi c'era il mio pensiero felice, i miei pensieri felici, i miei sogni, i viaggi. Ricordo quelle videocassette, le VHS, negli anni 90, che uscivano dal venerdì di Repubblica o dall'Espresso sulle città più importanti al mondo, questi documentari su queste città. Quella di New York penso di averla vista centinaia di volte da quella stanza delle case popolari. e poi il surf. Questa tavola da surf che mi regalò mia madre a un compleanno di 13 anni, che è stato un game changer, ha cambiato anche quello il corso della mia vita. Il surf. Perché il surf, la leggerezza, il sole, il mare, i sorrisi, il bello, quello di cui avevo bisogno. La mia salvezza. Mi ha dato tanto, mi ha tolto tanto. Ha tolto tanto soprattutto alle persone che mi sono state vicine. Sono stato abbastanza sfuggente per tanti anni. Ma nonostante tutto ciò ero arrabbiato. Non mi bastava, ero arrabbiato. La fame di fare, di costruire, di creare, si stava costruendo in quegli anni. Ma io non lo sapevo. Ero solo arrabbiato. E poi succede che, circa dieci anni fa, sento di aver fatto definitivamente pace con il mio passato. perché quel desiderio di lasciare un graffio, che è un sogno che, anche se non lo sappiamo, chi più chi meno ce l'abbiamo tutti dentro, il desiderio di lasciare un segno, un graffio, una traccia su questo pianeta, prima di andare via, la voglia di fare qualcosa per me e per gli altri era diventato il mio elefante nella stanza. Era un gigante che camminava dentro di me. Dovevo fare qualcosa. E arriviamo alla mia terza esperienza. Nel 2014, insieme a tre amici, poi diventati soci, fondiamo Ecoevento, la prima organizzazione in Europa che recupera il cibo dagli eventi per destinarli a enti caritatevoli. C'era molta diffidenza ai concetti di allora CSR, oggi ISG e sostenibilità, erano dei perfetti sconosciuti quasi in quegli anni. E poi il boom. E poi in ordine temporale le radio, i giornali, le televisioni, tutte le televisioni, tutti i telegiornali, parlavano di noi in Italia e fuori dall'Italia. e nel 2018 il Parlamento Europeo. Io dalle case popolari al Parlamento Europeo a spiegare Ecoevento, portato dal governo italiano, come best practice in Europa nella lotta contro lo spreco di cibo. e questo è stato mind-blowing per me. Mi ha risucchiato completamente. È stata la prova che era possibile, che si poteva fare. Interessante il fatto che Ecoevento recupera il cibo in occasione degli eventi, il cibo sprecato in occasione degli eventi per destinarlo a enti caritatevoli. Trasforma una risorsa destinata ad essere sprecata in qualcosa di positivo, in una risorsa preziosa per le persone che hanno bisogno. E era un po' quello che stava succedendo dentro di me. Stavo prendendo le mie esperienze negative, le stavo trasformando in fuoco e carburante per creare progetti e cambiare le cose. Stava succedendo. Quando mi sono reso conto che il valore vero delle mie esperienze era la mia forza, è lì che ho fatto pace con il mio passato. Non solo, ma ne sono diventato orgoglioso. È una cosa che racconto sempre ai miei studenti. Perché grazie a quel passato, e da qui la gratitudine, il paradosso, sei grato per quello che ti è successo nella vita? Sì, perché grazie a quello sono chi sono oggi. Siamo il risultato della nostra storia. Oggi Equavento compie dieci anni quest'anno. È presente in tre paesi europei. E grazie al lavoro di centinaia di volontari, in Italia, Francia e Spagna, ha recuperato circa dieci tonnellate di cibo sottratti allo spreco e ha sfamato centinaia di migliaia di persone. Quali sono gli insegnamenti? Che cosa ho imparato? Perché raccontarvi questa storia non è semplice compiacimento. Non è quello. È la voglia di dimostrarvi e di raccontarvi che è possibile, che si può fare, che le idee possono davvero cambiare le cose, possono cambiare il nostro mondo e il mondo di altre persone, di altre tante persone. Quali sono stati gli insegnamenti che mi sono portato a casa? Che c'è sempre chi sta peggio di noi. Quando pensi di avere dei problemi, venite a fare i volontari con noi. Ve li facciamo conoscere le persone che hanno problemi veri. I problemi sono relativi, ognuno vive i propri problemi in modo proprio. Ma è pur vero che esiste un'oggettività e che ci sono persone che stanno molto peggio di noi. Ho imparato che la felicità è svegliarsi la mattina senza l'aspettativa di ricevere, ma con la voglia di donare. Aiuta gli altri per aiutare te stesso. La cosa che ho imparato è stato che Quevento mi ha... è stato il trigger, è stata la scintilla che ha permesso a quel carburante di cui ero pieno di attivarsi, di far partire la macchina. E ha creato, lavorativamente parlando, una macchina perfetta. Perché ho iniziato a fare, e faccio tuttora, dieci cose diverse. Lavoro per un'azienda multinazionale, sono manager a livello globale per quell'azienda, ho un'azienda mia. Sono presidente e fondatore di Equavento, sono un docente, un formatore in business school, università. E non volevo mollare l'osso, e non lo voglio fare neanche adesso. Perché? Perché vengo dalla scarsità. E quindi tutto quello che hai per le mani non riesci a mollarlo. Perché vuoi tenerlo. Bene. Perché vi racconto questa cosa? Perché è importante far capire a tutte le persone, magari qui dentro c'è qualcuno che ha vissuto simili esperienze, che ha davvero tutto possibile. Ma quali sono le cose che ho imparato dalla mia storia? Che cos'è che ho imparato? Ho imparato che nei momenti difficili sviluppiamo la perseveranza, la disciplina, la resilienza, la compassione e l'empatia. Capiamo bene gli altri e il dolore degli altri per capire come aiutare gli altri. Nei momenti bui è lì che nascono le soluzioni innovative, le soluzioni creative, le soluzioni disruptive, le soluzioni che cambiano completamente le cose, che introducono nel mondo qualcosa che non esisteva. E ho capito anche che le passioni sono importanti, servono. Se non ce le abbiamo andiamo lì fuori a cercarle, perché sono quelle cose che ci danno l'entusiasmo, sono quelle cose che a volte ci salvano. E ho capito che la sofferenza è un elemento indispensabile per la crescita. Io ho imparato non solo a farci pace, ma ad accoglierla a braccia aperte. Il paradosso della sofferenza. Per farlo, però, dobbiamo conoscerci. È funzionale a tutto quello che vi ho raccontato stasera il fatto di scegliere e di volersi conoscere. Conoscersi, capirsi, ascoltarsi. E voi che valore date alle vostre esperienze? Anche quelle brutte, quelle negative? Analizzatevi, guardatevi allo specchio, capitevi, fatevi delle domande, comunicate con voi stessi. Nel 2021 ero a Bali, in uno dei miei viaggi di surf. Ero a Padang Padang. Padang Padang è una spiaggia, uno dei templi sacri per chi fa questo sport. È una delle spiagge, delle onde più... Una delle onde migliori al mondo. E quell'anno, neanche a farla apposta, c'era la swell dell'anno, la mareggiata dell'anno. C'erano delle onde che non avevo mai visto prima. Ero a Padang Padang ed esitavo ad entrare. E c'era un mio amico brasiliano, un mio carissimo amico, che dopo una spiegazione quasi scientifica, perché lui aveva più esperienza di me in quel posto, fai questo, evita questo. Alla fine decido di entrare. Remo. più remavo, più percepivo di tornare indietro. Una corrente incredibile. La paura. Ma anche la consapevolezza dei miei mezzi. Insomma, riesco ad arrivare alla line-up. La line-up è quel posto in mezzo al mare dove i surfisti aspettano le onde seduti sulle tavole. È la safe zone, la zona sicura dove le onde non rompono. Ma ci devi arrivare lì, prendendoti onde in faccia. Alla fine riesco ad arrivarci, prendo un'onda, arriva lei, quell'onda che non dimenticherò mai e che vedo tuttora nei sogni e che continuerò a vedere nei miei sogni. Perché vi racconto questa cosa? Perché il surf è una metafora perfetta per spiegarvi ancora meglio e per capire a fondo quello di cui vi sto parlando stasera. A volte vai in acqua, hai paura. Più remi, più ti sembra di tornare indietro. Continui a remare, ci metti tempo, fatica, hai paura. Alla fine arrivi lì, arrivi sulla line-up, prendi quell'onda e mentre sei su quell'onda sorridi. Perché sorridi? Perché capisci che tutto quello che hai fatto ne è comunque valsa la pena. Quella fatica che hai impiegato, quelle sofferenze che hai dovuto patire, passare, quelle difficoltà sono state funzionali all'azione che stai compiendo in quel momento. E quindi sorridi su quell'onda perché ne vale la pena. Sai che ne vale la pena. Le onde non arrivano sulla terraferma. Le onde arrivano lì fuori. E dobbiamo andarle a prendere. E voi siete pronti a remare. Grazie. Applausi. Grazie. Grazie. Grazie. Grazie. Grazie. Grazie. Grazie.