 Andrea Raffaev Revisore Revisore dei corsi Facciamo un esperimento. Chi di voi sa dirmi il nome del cantante dei Rolling Stones? Jagger! Questo era facile. Io faccio... E chi è questa canzone? E qui... Come si chiama il bassista della band? Ecco, qui lo immaginavo, siete già un po' più silenziosi. Ma scusate un attimo, il motivo principale di questo brano, quello che lo ha reso leggendario, è proprio una linea di basso. Eppure la maggior parte di voi ignora il nome di chi la suona. Sicuramente conoscete tutti Freddie Mercury, vero? Sicuramente sì, Freddie Mercury è una leggenda. Molti di voi, tantissimi di voi, anche Brian May. Già, anche Brian May è iconico, ma è il chitarrista. E il povero John Deacon, non lo conosce nessuno, che comincia ad avere dei dubbi anche lui. Ogni tanto passa davanti allo specchio che si dice da solo. Ma chi sono? Succede spesso. Cantichiamo, fischiettiamo sotto la doccia il motivo principale di un brano leggendario senza sapere che quella melodia che abbiamo in testa è proprio la linea di basso. E ovviamente ignoriamo anche il nome di chi la suona. Tranquilli, il basso non si offende mai, non ama essere protagonista, prende schiaffi ma resiste. Tanto lui è bello grosso, non come me, ma di questo parleremo dopo. Ha una personalità materica, è sensuale, corposo, possente. A proposito, avete mai visto un basso e una chitarra vicini? È un po' come confrontare un pilone del rugby con un giocatore di tennis. Castro Giovanni è sinner. Il basso è un anti-leader, o meglio, un leader invisibile, capace di regalare straordinarie emozioni e ispirazioni. Ok, non è il frontman, è un giocatore mite che sta nelle retrovie e proprio per questo è maestro di consapevolezza, umiltà, essenzialità. Ma non è per niente un tipo senza pretese, è neanche un solitario, anzi, adora la compagnia. Nel libro The Singing Neanderthals, l'antropologo inglese Stephen Meaden dimostra come i bambini nei primissimi mesi di vita siano sensibili a ritmi, tempo e melodie molto prima che alle parole. E quello che succede è che noi adulti, quando ci rivolgiamo ai neonati, adottiamo un linguaggio in cui la prosodia, ovvero l'intonazione e il ritmo che diamo alle parole, è esasperata, fortemente musicale, soprattutto ritmica. E lo facciamo per farci capire. Mamma, mamma, e se ci aggiungiamo anche mamma, mamma, i bambini cominciano a reagire, a sorridere felici e a cominciare a capire il mondo che li circonda. Non ne siamo consapevoli, ma fin da quando siamo bambini, nella fase della nostra vita in cui siamo più spenserati e felici, siamo circondati da tanti bassisti. Impariamo, infatti, a interagire grazie a suoni e ritmo. Non tutti sanno, infatti, che il ruolo di questo strumento non è solo melodico, ma è anche percussivo. In una band, fa parte della sezione ritmica e proprio per questo unisce le note e il tempo e inconsciamente allaccia legami invisibili anche tra la nostra mente e la pancia, tra i pensieri e l'istinto e tieni insieme tutto con il ritmo giusto. Le passe frequenze, anche un po' sporche o distorte, sono dirette, scendono giù dritte fino ai fondali dell'anima. Poi, però, cresciamo e complichiamo tutto. Alziamo troppo il livello dei pensieri e abbassiamo sempre di più l'uso dell'istinto. Così ci divertiamo sempre meno. Da quando sono bambina, per tutta una serie di particolarità che ho, per non dire difetti, mi viene spesso rivolta una domanda che suona un po' così. Ma come fai? Perché il mondo tende a interrogarsi sulle nostre imperfezioni, sottolineandole, a volte in modo tenero, altre ironico, altre ancora un po' crudele, chiedendosi come facciamo a convivere con tante poetiche fragilità. Ed ecco allora arrivare puntuale quella domanda davanti a tante mie anomalie. Ma come fai? Sono totalmente priva di senso dell'orientamento. Molti di voi saranno dicendo, anch'io. No, io di più. Mi perdo anche per andare dal bagno alla cucina. Quando vado in giro per la città, spesso ho il telefonino in mano e le cuffie e tutti pensano che io sia impegnata in chissà quali conversazioni interessanti, mentre invece nelle orecchie sento, ricalcolo, tra 50 metri gira a destra. Ovviamente non ho mai preso la patente e non sono in grado di riconoscere una macchina dall'altra. tempo fa dovevo andare a una cena di lavoro in un'altra città. Mi era stato detto, verrà a prendere alla stazione un signore di nome Franco con una macchina bianca di questo particolare modello che ovviamente io ignoravo quale fosse. Arrivata alla stazione, ho visto una macchina bianca con un signore al volante, mi sono avvicinata, sono salita dietro, e ho detto, buonasera! Silenzio. Scusi, ma lei è Franco? No, mi ha risposto. E il vero Franco ovviamente era dietro in una macchina bianca ma completamente diversa. Vabbè, alla cena sono arrivata lo stesso, ma anche lì tutti a dirmi, ma come fai? Sono nata in Friuli, Venezia Giulia, la regione che da sempre vanta il primato dei giganti italiani. Per gli uomini la media è circa un metro e ottanta. Sono sempre stata in primo banco, dall'elementare al liceo, la più piccola della classe. Quando giocavamo a pallavolo, in mezzo a tutti questi marcantoni, credete che non vedevo neanche la rete? Mi divertivo persino di più durante l'interrogazione di latino. e tutti anche lì a dirmi, ma come fai? Poi un giorno, nella mia vita adulta, mi è stata offerta l'occasione di candidarmi per un ruolo di grande responsabilità. Ho dovuto affrontare prove, quiz, testi da scrivere, e alla fine ce l'ho fatta. Per la prima volta ero leader di un grande team di giornalisti. E in questo gruppo di lavoro, tutti, oltre ad essere estremamente competenti, avevano molta più esperienza di me. e così gli amici, e soprattutto i boss in azienda, mi chiedevano «Ma come fai?». Mi sono resa conto di avere accanto un grande maestro, il basso elettrico. avevo iniziato a suonarlo da poco, avevo già più o meno 40 anni. Perché oltre ad essere lo strumento delle relazioni, dell'amicizia, della felicità, indica anche la strada per affrontare progetti difficili. E come un amico del cuore, ti incoraggia subito. Impari a suonare tre note, e se le sai fare bene e a tempo, scalpiti, vai subito su internet a cercarti una band. Suoni «Dottore» e ti senti subito sting, ti esplode la bellezza dentro. Non vedi l'ora di suonare, di sudare con gli altri. e ci sei, ci sei! Senti il magnetismo nella pancia e ti sale l'autostima. Perché sai che quel «dum tu dum» «dum tu dum» è la canzone. Senza quello scheletro di note, nessuno la riconoscerebbe. E allora lì sì che senti di camminare sulla luna per davvero. In questo momento di grande ansia da performance, in cui c'è molto più rumore che musica, e siamo circondati da tante notizie che girano vorticosamente, senza lasciare traccia, come stelle filanti, abbiamo bisogno di tornare a quell'essenzialità consapevole, a vivere esperienze autentiche. Abbiamo perso un po' il senso della realtà. Dovremmo tornare a essere un po' come quei singhi Neanderthals di cui vi ho raccontato prima. Come possiamo dunque tornare a vibrare, a risuonare con gli altri? che è uno dei motivi per cui siamo al mondo, oltre che una delle chiavi della felicità. Per me il basso è l'alleato perfetto per la condivisione, la passione. senti di avere un corpo, ti ritrovi a risuonare delle tue stesse vibrazioni. È un modo per risvegliare la sensorialità antica, quella fatta di odori, prese con le mani, tocchi, sguardi. E poi offre l'occasione straordinaria di allenare la fiducia in noi stessi con pochi elementi essenziali. Provate ad entrare di nascosto a una festa mentre la gente balla e staccate i bassi dall'impianto stereo mentre la canzone continua a suonare. L'effetto sarà uno stop collettivo. Senza i bassi nessuno balla, nessuno si diverte. Così, durante quei primi mesi nel ruolo di responsabilità, il mio unico maestro di leadership era lui. Quando affrontavo i progetti con il team, facevo un po' come in sala prove. Mi sintonizzavo sulle invisibili frequenze degli altri e me ne stavo acquattata nelle retrovie, un po' come un leone quando tiene d'occhio la savana. appendevo la sedia alla giacca del comando, anche perché prova tu a suonare il basso con la giacca, e affrontavo nuove sfide come se fossero canzoni. Quando fai parte di una band, così come quando affronti un progetto di lavoro o devi mandare avanti una famiglia, trovi soluzioni mentre ti aggiusti, ti evolvi sperimentando anche un po' l'arte dell'improvvisazione. Quando affrontiamo situazioni complesse, dobbiamo ricordarci innanzitutto una cosa, esserci, stare nel flusso. Per essere più felici dobbiamo sbagliare, commettere errori e integrarli in modo creativo. Il grande Ennio Morricone compose un brano per il film La leggenda del pianista sull'oceano, facendo ruotare tutta la melodia attorno a una stonatura, una nota sbagliata che avvicina il sublime al cuore della gente. Da bambina ho vissuto il terremoto in Friuli. Si sentiva un boato, era un suono gutturale che arrivava dal basso, come dalla pancia di un mostro con una bomba nello stomaco, pronta a esplodere. Ho imparato a riconoscere quel suono cupo, come una solo, in crescendo, che arrivava dal centro della terra, ed era sempre accompagnato dallo scricchiolio delle persiane. Per mesi sono vissuta nella paura, di giorno, di notte, sempre con quella colonna sonora nella testa. sempre in attesa della prossima scossa, o che qualcosa di terribile accadesse. Mi credete che oggi ringrazio quel periodo? I suoni che arrivano dal basso, dalle nostre paure, da una balena blu o da un basso elettrico, sono incredibilmente ricchi di ispirazioni e soluzioni. Il dolore indicava una strada da percorrere. Un giorno ho trasformato il suono roccioso del sottosuolo in groove, melodia, ritmo. Ho preso un basso e l'ho suonato. Per crescere dobbiamo trasformare il boato in suono, la paura in meraviglia. E poi da quando ho iniziato ad andare in giro col basso, sui tacchi, in ufficio, che un giorno ho incontrato l'amministratore delegato in ascensore e gli ho detto, stia tranquillo, non è un mitra. In tanti hanno cominciato a guardarmi con sospetto, a volte con aria un po' compassionevole. Così piccolina, con quello strumento tanto grosso. E io dentro di me già sorridevo. Sapevo che sarebbe arrivata di nuovo quella domanda, ma che questa volta avrebbe avuto un effetto diverso, facendomi sentire fiera, orgogliosa di tutti i miei difetti. Ma come fai? Grazie. Grazie. Grazie. Grazie. Grazie. Grazie. Grazie.