 Io mi chiamo Martina di Piazza e questa sera mi è stato affidato l'onere e l'onore di concludere questa giornata ricca e intensa che ci ha spinto a ribilanciarci sbilanciandoci e mi è stato appunto affidato il compito di concludere questa giornata portandovi un argomento semplice, poco complesso, poco articolato, uno di quegli argomenti che potrebbero essere trattati facilmente alle 5 di un sabato pomeriggio, la crisi della democrazia. E io per alleggerirvi questo percorso e questo viaggio che faremo insieme ho deciso di partire da il primo articolo della Costituzione italiana. Vi prometto che non vi porterò tutti i 139 articoli della Costituzione ma ve ne porterò uno che per me è tra quelli più importanti e che così recita, l'Italia è una repubblica democratica fondata sul lavoro, la sovranità appartiene al popolo che la esercita nelle forme e nei limiti della Costituzione. Questo appunto è quello che recita il primo articolo della nostra magnifica e testo costituzionale. Ma io vi chiedo questo, noi siamo sinceramente convinti che il senso profondo della democrazia si basi su un concetto di sovranità. Non sarebbe maggiormente lecito pensare alla democrazia come un sistema orizzontale strutturato e organizzato di eco-scambio e contatto dove i rappresentanti e rappresentati partecipano paritariamente e attivamente alla costruzione e al mantenimento della democrazia, ciascuno assumendosi la responsabilità dei propri ruoli predefiniti e definiti. Mi rendo conto che questo quesito a primo impatto può risultare complesso, articolato e poco decifrabile e io vi propongo di trovare una risposta insieme procedendo in un viaggio, imbarcandoci in un viaggio della democrazia partendo dalle sue radici, attraversando il nostro presente e attraccando in un futuro con una proposta democratica rinnovata. Per partire in questo viaggio è necessario partire dal significato etimologico della parola democrazia demos kratos, potere al popolo, potere al popolo che si differenzia da tirannia che è il potere che viene accentrato in un singolo individuo e si differenzia altresì dall'oligarchia che è il potere che viene amministrato e gestito da più individui o da un gruppo di individui. Per trovare la prima struttura democratica dobbiamo approdare sulle coste delle polis dell'antica Grecia intorno al quarto e quinto secolo. Al tempo il popolo che era chiamato ad esprimersi democraticamente era costituito da un gruppo ristretto di individui nati maschi e abienti con l'esclusione delle donne, degli stranieri, dei poveri e degli schiavi. Appare logico quindi pensare che la nascita della democrazia si basi più un concetto che si avvicina all'oligarchia, un potere di pochi, piuttosto che a un concetto esteso e che contiene la totalità e la collettività degli individui così come noi pensiamo la democrazia. Ma se noi pensiamo a questa struttura democratica il potere di pochi si poneva come sovrano, come al di sopra rispetto agli esclusi che erano completamente stromessi dal processo democratico e si trovavano costretti ad accettare quelle che erano le decisioni assunte dall'alto. Allora così ragionando a ben vedere quello che è la parola democrazia contiene nel suo significato primordiale semantico un'accezione di verticalità e gerarchia e anche sudditanza, una verticalità che è detenuta da quei pochi detentori e fautori della sovranità popolare e una sudditanza che appartiene ai singoli esclusi dal processo democratico. Ma allora io vi chiedo nuovamente, ma siamo sinceramente convinti che il senso profondo della democrazia si basi su un concetto di sovranità popolare. Ma abbandoniamo l'antica Grecia e approdiamo i giorni nostri. Sicuramente c'è stata una trasformazione della complessità del nostro tessuto sociale, uno sviluppo che ha portato necessariamente a ripensare, ridisegnare e ristrutturare quello che è il concetto di democrazia. Oggi per noi la democrazia è quella forma di governo la cui sovranità appartiene ed è detenuta dal popolo che attraverso lo strumento del voto va a identificare e nominare i propri rappresentanti che i quali in nome del popolo italiano agiscono e amministrano la cosa pubblica. Sicuramente abbiamo visto una trasformazione da una partecipazione diretta a una partecipazione rappresentativa. Abbiamo assistito anche alla tripartizione, alla separazione dei poteri, quello giudiziario, legislativo ed esecutivo e abbiamo altresì assistito all'inclusione delle donne nel processo democratico a cui è stato riconosciuto e garantito il diritto di voto. Quindi se noi analizziamo queste trasformazioni che si sono avvicendate nel tempo alla luce del primo articolo della nostra Costituzione però troviamo che vi è ancora una categoria di esclusi, quindi non vi è ancora un'espressione della totalità e della collettività che sta dentro al concetto per eccellenza di democrazia ma quello che attrae maggiormente la nostra attenzione è che permane questo concetto di verticalità gerarchica che dal potere di pochi dell'antica Grecia è stato traslato ai rappresentanti che sono stati eletti per mezzo del voto che è l'unico strumento in cui gli elettori, i cittadini sono chiamati a partecipare alla vita politica. Allora così guardando potremo vedere che cambia la sostanza, cambia la forma ma la sostanza rimane e questo viene anche questa considerazione viene avvalorata dal fatto che i rappresentanti che appartengono alla classe politica organizzata in partiti hanno un approccio top down nelle decisioni che vengono assunte, cioè che dall'alto ricada una cascata sui territori e che vanno ad investire quello che sono i territori composti e abitati dai cittadini e dai nostri elettori senza che quest'ultimi vengano interpellati circa i propri bisogni e le esigenze che promanano dal territorio stesso. E quindi se noi consideriamo il top come i rappresentanti identificatori della classe politica e il bottom come i cittadini elettori che abitano e costruiscono i nostri territori possiamo dire che il top si è sempre fatto meno portavoce delle esigenze e dei bisogni del bottom e il bottom si è sempre sentito più abbandonato poco rappresentato e tutelato e quindi è qui che viene a mancare un contatto dialogico che porta inevitabilmente a un'interruzione comunicativa e sfocia in un'espressione stanca degli elettori affaticata e annichilita. Quindi il voto è divenuto un'espressione della maggioranza fra la minoranza e si è incarnato come scetticismo e sfiducia rispetto alla classe politica, una classe politica che è divenuta sempre più inerme e inattiva rispetto a quelle che erano le esigenze dei cittadini e non si è fatta più garante e rappresentante di questi ultimi. E dall'altra parte abbiamo una classe politica organizzata in partiti che si è sempre più asservita di una ricerca ingorda di consenso, dimenticandosi di quella che è la strutturazione della proposta che deve essere messa al servizio dei cittadini. Ma allora come possiamo risolvere questo errore semantico che dall'antica Grecia affligge ancora la nostra quotidianità democratica? E allora io quest'oggi vi porto un'idea che vuole essere appunto un traghettamento dalla verticalità gerarchica a una verticalità di scambio, dove la verticalità di scambio significa un punto di contatto, di dialogo, di ascolto tra le due realtà, tra quella appunto del top e del bottom e questo dialogo avviene attraverso l'inserimento di una quarta funzione rispetto alle tre che conosciamo appunto quella legislativa, esecutiva e giudiziaria. E questa quarta funzione, quella consultiva, ha lo scopo appunto di andare a contattare, a coinvolgere, a dialogare con i territori, con i cittadini che sono gli stessi portatori dei bisogni e delle esigenze che arrivano dal basso. E questa è la funzione consultiva come si manifesta? Attraverso l'istituzione di comitati strutturati organizzati che riflettono quello che è la complessità del territorio. Avremo quindi dei comitati strutturati organizzati a livello locale che piano piano arrivano fino a livello nazionale ma che si differenziano da una verticalità gerarchica perché c'è un dialogo sintonico e armonico dove vengono appunto dove viene richiesta l'intervento dei rappresentanti e dei rappresentati. Ma allora voi vi chiederete ma che cos'è un comitato strutturato organizzato? Il comitato strutturato organizzato è una sede e un tavolo di lavoro che vede il coinvolgimento di tre categorie, i partiti, i cittadini e i tecnici. I partiti che rappresentano appunto la classe politica detengono la competenza politica, hanno una rappresentanza e hanno l'onere l'onore di costituire e pensare a una proposta progettuale messa al servizio e alla risoluzione di quelli che sono i bisogni concreti della parte sociale. I cittadini che hanno una competenza sociale si siedono perché è il momento attivo in cui questi stessi possono prendere parte alla partecipazione politica e possono esprimere sinceramente quelli che sono le proprie esigenze e i propri bisogni. E la terza categoria è la categoria dei tecnici, coloro che si pongono a metà, che sono attuatori della proposta politica per far sì che possa rispondere ai bisogni. E sicuramente questo comitato strutturato organizzato deve essere preseduto da una giuria terza ed imparziale che possa comunque andare a vigilare l'operato e dirigere quello che sono i tavoli di lavoro. E questo comitato strutturato organizzato viene altresì assistito da un comitato di sorveglianza, un comitato di sorveglianza che andrà a vigilare sulla veridicità dell'operato del comitato strutturale organizzato. Quindi la quarta funzione consultiva si pone come una reale e concreta opportunità di cambiamento per ristrutturare e ridisegnare la democrazia. Sicuramente il cambiamento porta con sé una paura rispetto al nuovo, ma la paura può essere accolta attraverso un atto rivoluzionario di coraggio e di fiducia rispetto al cambiamento che può esserci. E quindi se allora noi pensiamo alla quarta funzione come una proposta di cambiamento, necessariamente dobbiamo traghettare da una verticalità di scambio ad una orizzontalità di scambio, dove sicuramente permane il contatto, il dialogo, l'incontro, ma quello che cambia è che viene meno la verticalità, la subordinazione, il potere e vi è un momento di mettersi al servizio, un'orizzontalità dove i rappresentanti e i rappresentati entrambi partecipano paritariamente e attivamente sedendosi nei comitati strutturali organizzati per costruire un nuovo concetto di democrazia. Allora a questo punto se noi consideriamo l'orizzontalità di scambio come un'opportunità di cambiamento, dobbiamo pensare che andremo a rintegrare e a includere nuovamente quelle categorie di soggetti che fino ad oggi sono state considerate escluse, gli stranieri, perché loro abitano, quotidianamente partecipano alla vita sociale e quindi loro abitando e vivendo quotidianamente nei territori sono chiamati anch'essi a partecipare al processo democratico e partecipando all'interno dei comitati strutturali organizzati. Sicuramente cambia la struttura perché viene meno il potere, viene meno la subordinazione, viene meno la verticalità gerarchica e viene introdotto un nuovo principio, il principio del mettersi al servizio che viene richiesta appunto ai rappresentanti e ai rappresentati e sulla base di questo principio si fonda l'oico-cosmia che è una nuova forma di governo teorizzata dove oikos appunto significa casa, famiglia ma anche un organismo sociale collettivo e dinamico a costruzione della società e in un'accezione più ampia alla patria. E cosmeo che significa ordino inteso come dispongo, metto in ordine, in assetto ma anche dirigo, regolo e governo. Allora se noi pensiamo a questa nuova forma di governo teorizzata è in questa sede che il voto diviene espressione fiduciaria ed è il primo momento di partecipazione politica che poi sfocia in una partecipazione attiva e costante e quotidiana all'interno della sede dei comitati strutturali organizzati. E i partiti politici, la classe politica viene nominata direttamente dai cittadini secondo competenza e specifiche skills e il cui compito è quello appunto di assumere l'incarico secondo responsabilità e consapevolezza e avere il piacere di avere l'onore di rivestire l'incarico ma assumersi il peso anche dell'onere dove i partiti si siedono e partecipano anch'essi all'interno dei comitati strutturati e organizzati affinché possano rendere partecipe e rendere conto ai cittadini di quello che è il loro operato affinché appunto questi ultimi si mettano concretamente al servizio. Questa è l'idea e la proposta di governo che io vi porto quest'oggi in questo teatro su questo palco a tutte e a tutti voi. Noi come esseri umani nel corso della nostra vita siamo chiamati al cambiamento e il cambiamento ci porta a migliorare, ad evolvere, a sentirci sintonici con quello che è una nuova visione e una nuova realtà che ci identifica. Il cambiamento individuale necessariamente riflette un cambiamento collettivo e sicuramente il cambiamento collettivo oggi più che mai è una necessità e un'urgenza che noi sentiamo per rispondere a questa fissità che ci attanaglia. Sicuramente il cambiamento porta con sé la paura ma per far fronte alla paura abbiamo bisogno di coraggio e fiducia che possiamo costruire una nuova società, la nostra società, perché senza cambiamento non ci può essere miglioramento e senza miglioramento non ci possono essere possibilità evolutive. Quest'oggi il mio viaggio dalla democrazia a Loico Cosmia sta volgendo al termine e io desidero concludervi lanciandovi una sfida ma al contempo anche un augurio. Sì il cambiamento che vorresti avvenisse nel mondo. Questo è quello che recitava l'illuminato e il grandissimo Mahatma Gandhi. Allora io quest'oggi vi auguro, ci auguro di ribilanciarci sbilanciandoci attraverso atti singoli, quotidiani, rivoluzionari di coraggio perché solo attraverso la forza del coraggio è possibile pensarci ed essere il cambiamento che vorremmo avvenisse nel mondo. Grazie.