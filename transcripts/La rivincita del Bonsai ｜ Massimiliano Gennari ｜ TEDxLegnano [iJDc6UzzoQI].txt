 L'insalata Odio l'insalata, mi sta proprio qua. Sono cresciuto in mezzo alla campagna e mio padre aveva un orto immenso, che io quando ero piccolo piccolo adoravo, perché era un mondo in miniatura, era un insieme di colori, di profumi, di insetti e di nemanetti che abitavano. Io sono sempre stato un bambino molto vivace, rispettoso ma molto vivace. Ma ho sempre anche amato le sfide. Era un bambino che voleva inventarne sempre una. E come tutti gli inventori, con le loro invenzioni, ogni tre per due combinavo qualche casino. Anche a scuola, quasi ogni giorno, ne inventavo una. E il maestro che non capiva il mio genio, nota. Nota oggi, nota domani, avevo più note che quaderni. Insomma, avete capito che non amavo studiare. Giusto, giusto, il minimo indispensabile che spesso non bastava per prendere un bel voto. Ma mio padre ci teneva che andassi bene a scuola. E quindi ogni volta che tornavo a casa con un brutto voto, con una nota, mi mandava nell'orto. Adesso togli tutte le erbacce. E lo diceva anche abbastanza incazzato. Tutte? Sì, tutte. C'erano erbacce in ogni dove. Papà, ma quanti mesi ho? No, no, entro stasera. All'inizio non volevo mollare la sfida, la prendevo come una sfida. Ma poi quella mia ossignazione, pian piano, mi ha incominciato a far odiare l'orto. Per non parlare di quando dovevo togliere le dorifere, dalle patate o dalle melanzane. Per chi non lo sapesse, le dorifere sono degli insetti che svernano nel terreno e compaiono in superficie a primavera. E poi spesso si nascondono anche sotto le foglie delle piante. Insomma, sono dei simpaticissimi bastardi che si riproducono con una velocità inaudita. E quindi ogni tanto io per svignarmela dall'orto, prendevo il mio ciao. Ve lo ricorderete sicuro. Il ciao era un bellissimo motorino a pedali, il mio era azzurro, che era poco più di una bicicletta sia in termini di velocità che anche di tenuta stradale. Ma mio padre l'aveva scoperto. E quindi come i migliori Sherlock Holmes, ogni giorno, prima di andare a lavoro, si segnava i chilometri percorsi del motorino. Quindi ricapitolando, andavo mal a scuola, punizione, orto. Scappavo col motorino, mi beccava, punizione, orto. Era incredibile di quanto ci fosse da fare in quel cavolo di orto. Avrebbe potuto dare lavoro a più di dieci braccianti. Mio padre mi ripeteva sempre un detto, che la terra è bassa, perché mi faceva capire che era faticoso lavorare la terra, lavorare nell'orto. E forse per quello che sono cresciuto arrivando quasi a due metri, per allontanarmi il più possibile dalla terra. Insomma, il mio rapporto con le piante, con la natura, è iniziato nel peggiore dei modi. Finché, un giorno, seguo un corso di bonsai. Wow! E non potevo immaginare che quegli alberelli avrebbero totalmente cambiato la mia percezione nella natura. Ora sono più di dodici anni che faccio bonsai. All'inizio lo vedevo come svago, relax, come distacco dal lavoro, ma pian piano il mio legame con le mie piante diventava sempre più forte. Le piante sono in grado di rigenerare la nostra mente. Nei momenti difficili, quando siamo stressati dal lavoro, dalle preoccupazioni. Pensate, secondo gli studiosi, secondo i conigi Kaplan, che sono importanti psicologi della Michigan University, l'esposizione dell'uomo alla natura permette alla mente di concentrarsi, di ricaricarsi. Le piante sono in grado di comunicare, di percepire, di rispondere ad uno stimolo come il contatto o come il cambio di temperatura. Secondo alcuni studiosi, come anche Stefano Mancuso, sono addirittura intelligenti. Le piante hanno una personalità. Ognuna delle mie mi racconta ogni giorno il suo mondo. E mi dà un sacco di spunti su come vivere il mio. Ora, io ho più di 40 piante, ma la mia preferita è Piedone, un bonsai di acero burgeriano. Piedone nasce in Giappone, sull'isola di Honshu, a una trentina di chilometri da Tokyo. Il nome Piedone deriva dal fatto che alla base della pianta, il piede, che in giapponese si dice nebari, molto largo. Piedone è talmente forte, perché è un burgeriano, quindi resiste bene al freddo e al caldo, e riesce a darmi un sacco di forza nei giorni brutti. E riesce ad ascoltarmi quando ho bisogno di parlare. Piedone è riuscito con la sua personalità a contagiare quasi ogni momento della mia vita. E poi c'è Mume, un bonsai di Prunus Mume, un albicocco giapponese. I Prunus Mume, immaginatevi le colline giapponesi tutte fiorite, di bianco o rosa che sia. Ecco, quelli sono gli albicocchi giapponesi, i Prunus Mume. Mume con me da sei anni ed ha una bellissima particolarità. È uno stronzo. Non sono sicuro che lo sia sempre stato. Di sicuro lo è da quando è nel mio giardino. Perché i Prunus Mume sono belli non quando sono spogli o quando hanno tutte le foglie sulla pianta, ma quando fioriscono. E Mume ha deciso di fiorire solo in apice, cioè sulla parte alta della pianta. Credetemi, le ho provate tutte. Ho cambiato esposizione, concimazione, l'ho persino messo in un vaso più grande. Niente da fare fino ad ora. Sapete il detto, no? Come si dice, che quando uno nasce stronzo, non può morire quadrato. In tantissimi mi hanno detto vendilo. Ma io non posso farlo, perché se lo dovessi mai vendere e a chi lo vendo fiorisce in tutta la pianta, no, non riuscirei mai a accettarlo. Però Mume mi ha insegnato che la vita ha spesso una sfida, che non bisogna mollare mai. Come quella volta che ho provato a bonsaizzare una pianta di limone. Inutilmente. Sì certo, sono riuscito a ridurre la pianta, ma quando ho fruttificato i limoni erano della dimensione naturale. E quindi se non andavo a soppalcare i rami, si sarebbero spezzati. Immaginatevi una pianta di limone in pieno campo, alta circa 3 metri, se avesse mai dei limoni alti così di 150 chili, è ovvio che spezzerebbe i rami. Però quel test fallito mi ha insegnato che non dobbiamo nella vita ogni tanto ostinarci se qualcosa non va. Dobbiamo prenderlo com'è. E poi c'è melina, un bonsai di melo. La tipica pianta da campo. L'ho presa in un vivaio commerciale, era alta 4 metri, con un fusto esile, grosso così. In circa 3 anni, un po' la chioma, un po' le radici, l'ho ridotta fino ad arrivare a 40 centimetri. Volevo avere un bonsai di melo perché riduce i frutti. Quindi volevo sperimentare quella cosa lì. Perché il bonsai di melo genera delle bellissime meline, da cui il nome, di poco più di 2 centimetri. Quando melina in primavera fa i fiori, che sono bianchi, un po' schrezzati di rosa, è bellissima. Ma quando in inverno fa le meline è uno spettacolo. Ed è per quello che è la preferita di mia figlia Viola. Ed è per quello che è invendibile. È come vendere qualcuno di famiglia. E poi vorrei vedere chi di voi potrebbe... Avrebbe il coraggio di fare incazzare una bambina di 6 anni. Io no. Ora, io non vi ho parlato delle mie piante più belle, ma sicuramente vi ho raccontato le storie più belle che sono nel mio giardino. Io adoro fare i bonsai, avrete capito. Ma quando parlo con qualcuno che non fa bonsai, mi dice, no, no, bellissimi, eh, per carità. Però io li vengo a guardare, falli tu. Io non ce la faccio, non ho il pollice verde, mi morirebbero subito. Perché c'è questo stereotipo che in realtà fare bonsai sia difficilissimo, praticamente impossibile. Ne parlavo ieri con un'amica che mi diceva, io adoro i bonsai, sono bellissime, ma il mio ragazzo è maldestro. E dicevo, cosa c'entra? E certo che c'entra. Avevamo un bellissimo bonsai di falso pepe. In tre mesi mi ha dato cinque volte. L'abbiamo tutte le volte rinvasato e poi è morto. Ora, amica mia, a me spiace più che altro per i bonsai. Ma magari non è il problema proprio il bonsai o il tuo rapporto con essi. Magari potresti anche cambiare il ragazzo. Se ti piacciono proprio i bonsai, non prendertelo così maldestro. Ma io continuo a farmi poi gli affari miei, eh, ci mancherebbe. E continuo a pensare che coltivare bonsai abbia enormi benefici. Certo, ci vuole impegno. Così come crescere un figlio, come addestrare o levare un cane, come coltivare un'amicizia. Ci vuole disciplina. La stessa disciplina che mio padre mi ha insegnato nell'orto. E per quello gli sono grato. Perché ci sono alcune attività nei bonsai che non sono così belle, così semplici. Anzi, sono noiose, faticose, pesanti, ma vanno fatte per la cura e il benessere della pianta. Pensate che anche nei vasi dei bonsai cresce l'erba. Mi sento sempre la vocina, adesso togli tutta l'erba dai vasi bonsai. Per fortuna non entro la sera, magari me la spalmo un po' nelle settimane. Io penso che il destino mi abbia voluto far incrociare i bonsai per insegnarmi che la natura non è lavori forzati nell'orto, ma qualcosa di veramente molto potente e salutare. Io sto bene quando mi metto così sdraiato con le mani sotto il mento sul mio bosco di carpini bonsai. Le piante, cominciamole a vedere come nostre amiche. Perché? Perché l'amicizia per le piante o per una persona è come un fertilizzante per l'anima. È un'essenza preziosissima che ci fa stare bene, ci rende felici. E tra risate e confidenze si coltiva giorno dopo giorno. Sfiorisce nei momenti di gioria e si fortifica nei giorni d'ombra. Fare bonsai mi ha insegnato che non dobbiamo per forza pensare a tutto come una soluzione. Non c'è sempre la soluzione di un problema. Mi ha insegnato veramente cosa vuol dire pazienza. Mi ha insegnato ad accorgermi delle sfumature, di ogni piccolo cambiamento. Prendetevi un bonsai. Veramente. Io ho fatto persino pace con l'orto. Mangio anche insalata, in busta. Però la mangio. Provate veramente. Prendetevi un bonsai. Avrete un nuovo amico. Perché vi potrà insegnare che la vita è un bellissimo caos. Tutto fiorito. O perché no, può essere anche bellissimo se fiorisce solo in apice. Grazie.