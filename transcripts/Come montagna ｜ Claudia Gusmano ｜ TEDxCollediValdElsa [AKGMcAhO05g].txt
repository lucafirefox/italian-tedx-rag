 Ciao a tutti. Ricordo che nel periodo prima di cominciare a lavorare, quando era liceo e ancora fare l'attrice era soltanto un sogno, per me era così difficile rispondere alla domanda tu che cosa vuoi fare da grande? Allora, partiamo dal presupposto che io trovo che sia completamente folle chiedere ad un adolescente che cos'è che voglia fare da grande, come se già dovesse essere programmato ad immaginare in quale macchina produttiva incastrarsi, senza chiedergli poi che cos'è che vuole fare adesso, senza insegnare il valore del presente, del qui ed ora. Ecco, nonostante questo, io a 14 anni lo sapevo già benissimo che cosa rispondere, ma mi mordevo la lingua per paura del giudizio. Ricordo che per autoaffermazione stampai e attaccai nella mia cameretta, a caratteri cupitali, la frase «Il teatro è tutta la mia vita», un foglio per ogni lettera, un foglio A4 per ogni lettera di colore blu. Volevo che chi mi conoscesse davvero sapesse questo senza che io dovessi necessariamente verbalizzarlo, senza dover spiegare perché io così timida, schiva e molto, molto riservata, volessi fare un mestiere così rumoroso. Quindi per evitare la vergogna, la paura, decidevo io chi portare dritto in camera mia a scoprire il mio tesoro più grande, il mio sogno, fare l'attrice. Adesso che sono una donna adulta, però per me una tenerezza infinita. Io ricordo il grande rumore che mi si è scatenato dentro la prima volta che ho visto il primo spettacolo della mia vita a Marsala, nella mia città natale, era il Sirano de Bergera. Ricordo che dentro di me si era scatenata una musica rock pazzesca, degna di balli, salti e cuore in gola. Io che mi ero sempre sentito un pesce fuor d'acqua, per la prima volta sapevo esattamente dove volevo saltare e che quello lì, solo quello lì, era il posto dove io potevo respirare e cantare le mie emozioni. Io non lo so dire razionalmente che cos'è che si prova quando ti senti nel posto giusto, con le persone giuste. Forse ci si sente giusti, presenti, ascoltati, in uno spazio che può essere riempito di luce e finalmente la tua luce è quella dell'altro. Il mio lavoro mi permette questo, di esserci con tutta me stessa. Sì, certo mi direte vabbè, con il nome di qualcun altro. Sì, ma io ci sono per davvero, perché recitare è un atto di generosità, di fusione, di amore verso me stessa e verso gli altri. Durante quello spettacolo e il Sirano del Bergerac, io sentivo il mio cuore battere all'impazzata senza mai desiderare neanche per un secondo di rallentarlo, anzi, provavo paura e desiderio allo stesso tempo. Avevo desiderio forte, fortissimo, profondo, improvviso, di voler conquistare tutto e la paura terribile di non riuscire a ottenerlo. Nei mesi successivi, quando io ripensavo a quello spettacolo, mi sentivo scaldare il petto, il ventre, i pensieri diventavano belli e io mi sentivo piena. La paura e il desiderio mi hanno sempre permesso di connettermi profondamente con me stessa. Anche adesso, in questo momento, no. Io ho una paura terribile a parlare di me. Ma allo stesso tempo sento che il desiderio finalmente di uscire fuori, di fidarmi di me stessa, di abbandonarmi, di fondermi con voi, supera la paura. Io ho paura e desiderio insieme quando ci tengo veramente a qualcosa e o a qualcuno. E quando mi sento scaldare il ventre, io so perfettamente che tra me quel qualcosa e o quel qualcuno c'è uno scambio e che il mio corpo mi sta avvisando prima della mia mente. Ci vuole un grande lavoro su se stessi per acquisire i mezzi, per ascoltare il nostro corpo e fidarci di quello che ci dice. Perché è lì che ci sono le nostre emozioni, i nostri sentimenti, le nostre paure, i nostri desideri. La nostra indipendenza emotiva va cercata, va desiderata, va conquistata, ma soprattutto va protetta. Ho scoperto che dentro di noi abita il nostro bambino interiore dimenticato che ci chiede tutti i giorni della nostra vita ad adulti di essere ascoltato. Non vi nascondo che quando la mia adorata psicoterapeuta mi chiedeva di averci un dialogo interiore, io mi sentivo completamente un imbecille. Ma la fiducia nel sostegno psicologico che io ripongo oggi mi fa dire a gran voce che mi ha aiutata a trasformare, a superare uno dei momenti più dolorosi di tutta la mia vita in uno dei momenti più preziosi della mia vita. Io che mi sono sempre sentita un elefante a tre teste che cammina tutto storto su una spiaggia assolata piena di animali perfetti che prendono il sole e non si ustionano nonostante non abbiano messo la crema solare 50. Io ho imparato a sentirmi montagna ed è una delle sensazioni più dolci, belle e profonde di tutta la mia esistenza. Dunque io sono montagna ma ancora ogni tanto qualcuno trova l'acqua. Ma non mi abbatto, mi osservo e sorrido perché so ancora quanto tanto lavoro devo fare per scoprire ogni mio ruscello, per trovarne di nuovi e goderne insieme alla mia bambina interiore. La verità è che nulla che vivo resta fermo ma cambia, evolve, si trasforma e diventa se stesso e poi alla fine fiorisce. E ditemelo che non è vero che ci sono un sacco di persone che fanno un profumo buonissimo perché io finalmente nella mia vita ne ho veramente tante. Io accetto ogni giorno di far parte di un tutto e ho il diritto sacrosanto di stare in silenzio ad ascoltarmi e a sentire i miei desideri, le mie paure, le mie fragilità. Io non le temo più le mie profondità, anzi ne sono curiosa e mi accita moltissimo sapere che quello che so di me è soltanto la punta di un iceberg e chissà che cos'è che scoprirò di me tra tre anni, tra un mese, ora. Io so che non sono sola ma che io e la mia bambina interiore possiamo condividere le stesse profondità e vivere insieme il mondo. Lei a farmi sentire l'amore verso me stessa, il desiderio del mio corpo, il desiderio del corpo degli altri, la libertà di pensiero, il gioco e io a farle sentire la presenza, l'ascolto, la protezione. Ci sono dei libri meravigliosi di una psicologa e psicoterapeuta che si chiama Maria Grazia Gritti che parlano di questo sotto forma di favole e poi ci sono degli altri libri altrettanto meravigliosi di una psicologa, psicoterapeuta e sessuologa che si chiama Eleonora Sellitto che hanno accarezzato le mie fragilità con una dolcezza che mi commuove. Sto per dire, la dico grossa, io trovo che sia molto stupido e superficiale definire chi fa il nostro lavoro un egocentrico. Certo, allora io non posso dire di non provare piacere ad avere tutti i vostri occhi addosso ma provate ad immaginare quanto io mi possa sentire nuda davanti agli occhi di chi mi guarda. Quando ti esponi così tanto, così come sto facendo io, tutti in automatico si sentono in dovere di darti un giudizio, di demolirti o innalzarti su un podio e voi mi direte, vabbè Claudia ma così, ma chi te lo fa fare? Sì, ma se provate a scendere un po' più con me in profondità e provate ad immaginare che questo lavoro per me è la mia personale via per esternare il mio sentire, senza cedere alla tentazione di donare l'imitazione o la spiegazione delle mie emozioni, ecco che tra di noi accade una connessione di energie e non c'è più giudizio, ma scambio. Io sento voi, voi sentite me. Una mia vecchia insegnante di teatro mi diceva sempre che il pubblico lo sa benissimo che sta lì seduto per ascoltarti, ma questo che dall'altra parte a noi attori, a noi operatori dello spettacolo non ci autorizza mai, mai, mai ad abusare del vostro tempo, a darvi per scontato, ma che dall'altra parte la vostra sedia non deve essere mai troppo comoda. E che cos'è che fa la differenza? La verità, bisogna sempre dire la verità, avere il coraggio e la generosità di donarsi senza sconti, senza sotterfugi. Qua non basta soltanto pensare a che cos'è che vuoi trasmettere, la testa ti porta lontano da chi sei e ti chiede di essere tiepido, di piacere a tutti o a nessuno che è la stessa cosa. Decidere di vivere tutta testa ti fa essere al 10% del tuo potenziale emotivo. Io mi sono di nuovo innamorata del mio lavoro quando ho accettato che il mio corpo si stava ribellando all'idea che mi ero fatta, che il lavoro dovesse essere tutta la mia vita. Mi diceva il cinema è tutta la mia vita, il teatro è tutta la mia vita, tutto tutto era tutta la mia vita tranne che la mia vita. E vivevo tutto con frustrazione sia i successi che arrivavano quando io ero un limone completamente spremuto che gli insuccessi che arrivavano quando io ero persa, dentro non c'ero più. Sul curriculum di ogni attore, io non so se ne avete mai visto uno, ma non è che credo che ci sia tutta questa differenza col curriculum di qualsiasi altra persona che faccia qualsiasi altro lavoro, ci sono scritti successi, chiamiamolo il curriculum dei successi. Voglio farvi vedere la stanza da un'altra angolazione. Io faccio l'attrice da 21 anni, qualcuno mi conosce, qualcuno no, vabbè adesso ci conosciamo tutti, no? Ci sono scritti nel mio curriculum in 21 anni di lavoro 28 progetti, quindi 28 successi. Ma se io dovessi stilare un curriculum con tutti i lavori per cui io ho fatto il provino e non sono stata presa, aumenterebbe in modo esponenziale, sarebbe almeno quattro volte tanto. Noi ci sentiamo dire di no continuamente. Provate ad immaginare che cosa significhi vivere così a stretto contatto con il rifiuto, così spesso. C'è chi la vive con frustrazione, chi come motore di rivalsa, chi come ingiustizia. Io nel mio percorso l'ho vissuta in tutti i modi che conoscevo, ma poi alla fine ho scelto di vivere. E così, magicamente, il mio lavoro si è trasformato dall'essere tutta la mia vita al modo in cui comunicare la mia vita. È un mestiere, appreso come tale. Non salviamo bambini, non operiamo gente a cuore aperto. È un mestiere bello, bellissimo, fatto non soltanto di palchi e set, ma è fatto di attese, di lavoro intimo su se stessi, di pazienza, di silenzi assordanti, di balle di fieno, di esercizio, di allenamento nel sentire tutto per poi tirarlo fuori quando servirà. Io vivo la mia vita, quello che mi succede. Faccio passeggiate, guardo tramonti, quest'anno ne ho visti tantissimi, tutti bellissimi, tutti diversi. Vado in bicicletta, che è una delle cose che amo di più. Mi appoggio e ho imparato ad essere appoggio per chi amo. Io piango, rido, scherzo, come tutti, dico stupidaggini, ma io la sera, prima di andare a dormire, mi sento scoppiare il ventre a sognare il prossimo progetto che farò, il prossimo personaggio che avrò il coraggio e la fortuna di interpretare. Mi dico, io non vedo l'ora di raccontare quello che ho sentito oggi, qua, qua, qua, qua, qua, con il mio lavoro. Ho perso da pochissimo tempo mio nonno. Ho provato dolore e tenerezza allo stesso tempo. Eravamo andate una mattina in ospedale con mia madre e lui stava meglio, aveva ripreso colorito, tanto che i medici, insomma, già ci dicevano ve lo portate a casa, andrà tutto bene, possiamo festeggiare il compleanno. E lui ha fatto una cosa insolita che non aveva mai fatto. Ha chiesto a mia madre di prendere il suo portafoglio, quello di mio nonno, e di darmi 50 euro da parte sua. Cosa rara. Quando la sera ci hanno chiamato dall'ospedale per dirci di andare perché mio nonno era peggiorato, io ho cominciato a tremare. Non riuscivo a parlare. Quando sono arrivata in ospedale mi è bastato guardare gli occhi del medico per capire che quello che in realtà ci aveva detto al telefono era che mio nonno se n'era andato via, che non c'era più. Sono dovuta arrivare là per razionalizzarlo. Per tutto il tragitto in macchina da casa all'ospedale. Io, la mia testa, non aveva capito, ma il mio corpo sì. Mi aveva detto la verità. Mio nonno, con la sua morte, mi ha regalato il dono più prezioso di tutta la mia esistenza. Io soffro molto per la sua scomparsa. Mi dispiace moltissimo sapere che non lo vedrò più. ma mi sento orgogliosa a sapere che lui ha vissuto la sua vita come voleva, seguendo i suoi desideri, con grandissimo ascolto verso se stesso. Ma se io ripenso, se io a vedere il dolore di mia madre, di mia nonna, di mio zio Maurizio, dei miei zii, dei miei cugini, dei miei fratelli, io mi sono sentita a spaccare il petto in mille pezzi. Non riuscivo a sopportarlo. E ho capito che l'amore vero non sopporta vedere soffrire chi ama. E si sente proprio qua, fisicamente qua, tra la bocca dello stomaco e il cuore, lo stesso posto dove si sente la fame e la sete. Io mi sento grata per tutto quello che ho avuto e ho nella mia vita. E non sono mai più disposta a non seguire le mie emozioni. È quello che il mio corpo mi suggerisce per il mio benessere. Una volta avevo fatto un brutto sogno, che l'ho raccontato disperato, e lui mi ha guardato con una faccia e mi ha detto, ma non avere paura dei sogni, amore mio. I sogni sono carezze. Con i suoi 50 euro ho cambiato le ruote della mia bicicletta. Adesso andiamo velocissimo. È un modo per sentirlo vicino a me tutte le volte che ho bisogno di stare in silenzio. Quando mi è stato chiesto di fare da speaker per TEDx, io ho capito subito che dovevo parlare. È stato il mio corpo a dirmelo. La novità è che io ho scelto me stessa. E questa è la mia rivoluzione. Da qui adesso finalmente tutto può cominciare. Grazie, è stato bellissimo.