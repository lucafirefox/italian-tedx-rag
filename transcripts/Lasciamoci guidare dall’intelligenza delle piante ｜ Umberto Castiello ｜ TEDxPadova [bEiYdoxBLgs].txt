 C'è il mio amore Il mio amore Il mio amore Bene, se vi chiedessi di nominare un organismo intelligente, immagino che la risposta non sia certo una pianta. Ogni qualvolta dobbiamo fare riferimento a qualcosa di intelligente, non ricorriamo mai alle piante. Arriviamo persino a dire che un robot è intelligente, ma mai le piante. Beh, se non vi siete mai chiesti perché, io sì, sapete il detto fatti una domanda e datti una risposta. Ecco, la mia risposta è duplice. Uno, non siamo abbastanza intelligenti per comprendere l'intelligenza delle piante e qui c'è poco da fare. Due, perché le piante apparentemente non si muovono autonomamente. E per questo ho una risposta. Noi, gli esseri umani, abbiamo una perversione, una tendenza ad assegnare automaticamente una intelligenza, una mente, a chi si muove autonomamente. Il meccanismo mentale funziona così. Chi si muove autonomamente ha intenzioni e chi ha una forma di intenzionalità ha una forma di intelligenza. è chiaro che è difficile ascrivere comportamenti intelligenti alle piante che apparentemente non si muovono autonomamente. quindi per noi movimento e intelligenza sono inestricabilmente collegati. Ma se riuscissimo a vedere i movimenti delle piante, e in parte alcuni, quelli veloci, li vediamo già, quelli delle piante insettivore, per esempio, ma ce ne sono altri molto affascinanti che sono talmente lenti che il nostro sistema visivo non riesce a cogliarli. Non è abbastanza sofisticato per vederli. Però collegando il tempo, comprimendo il tempo, è possibile fare un collegamento tra il nostro modo di vedere e il movimento delle piante, affinché risulti a noi visibile e se ne possa studiare l'intelligenza. Assumendo che sia possibile dimostrare una forma di intelligenza nelle piante, le piante sono intelligenti quanto gli animali? Ecco, per capirlo possiamo utilizzare analogie efficaci e collaudate che permettono di confrontare il meccanismo cognitivo che guida il movimento animale con il meccanismo cognitivo, il processo cognitivo che guida il movimento vegetale. L'analogia che noi usiamo è la mano. Perché la mano? Perché quando la mano interagisce con gli oggetti, con lo spazio, si sovrappongono due mondi, quello sensori motorio e quello cognitivo. Bene, voi mi direte, ma come fai a dire questo? E lo dico perché questo si manifesta attraverso le tante coreografie che la mano assume quando interagisce con gli oggetti. Addirittura come mettiamo le mani sugli oggetti, sullo stesso oggetto, dipende dallo scopo dell'azione. Noi di questo chiaramente non ce ne accorgiamo, ma la nostra intelligenza sì. Bene, a questo punto, Castiello, cosa ci stai dicendo? Le piante non hanno le mani. Beh, alcune sì. E faccio riferimento ai cirri delle piante rampicanti, quelle piccole manine che le piante utilizzano per aggrapparsi a sostegni che hanno forme e dimensioni diverse. Noi studiamo i cirri delle piante di pisello così come studiamo la mano umana. E lo facciamo in un laboratorio qui a Padova, che è unico al mondo, dove simultaneamente registriamo le traiettorie del movimento, i potenziali elettrici e le molecole chimiche emesse dalle piante per scandagliare l'ambiente e per relazionarsi con l'ambiente e con altri organismi, altre piante, ma insetti e così via. Tra le varie dimostrazioni di questa similarità tra, diciamo, la mano umana e le manine della pianta di pisello, vi posso riportare quella relativa alla dimensione dello stimolo. Ecco, qui vedete due piantine che si muovono apparentemente allo stesso modo. Ma se voi fate attenzione, noterete che il movimento è diverso, noterete che la coreografia che assumono i cirri è diversa, noterete che come i cirri si aggrappano al supporto è diverso a seconda della dimensione dello stimolo. Quindi, e questa è solo una delle tante similarità che noi abbiamo riscontrato. Ora, se è possibile rivelare una forma di intelligenza che si manifesta attraverso il movimento nelle piante, attraverso la cognizione, l'intelligenza che guida questo movimento, perché ci serve studiarla e comprenderla? Prendiamo ad esempio i cambiamenti climatici. I cambiamenti climatici stanno aggravando la biodiversità del suolo e dell'atmosfera. E questo è un grosso problema per l'agricoltura in termini di qualità e di quantità. Per superiore a questo problema, noi cosa stiamo facendo? Infestando il mondo di piante molto più stupide di quelle naturali. Piante geneticamente modificate che non sono in grado di percepire e in qualche modo adattarsi a quelli che sono i cambiamenti, così come facevano i loro genitori ancestrali. Ora più che mai è necessario che le piante siano in grado di percepire questi cambiamenti e di mettere in atto delle strategie. Quindi un'agricoltura di precisione non può solo pensare dal miglioramento delle risorse ottimizzando parametri di tipo chimico, fisico o biologico, ma non può prescindere da una valutazione dell'intelligenza delle piante. È necessario che le piante considerate siano in grado di anticipare questi cambiamenti e di prepararsi. Guardiamo sempre più allo spazio per la creazione di nuovi mondi. E le piante giocheranno un ruolo fondamentale in questo. Perché? Perché per la creazione di nuove atmosfere, di atmosfere artificiali, abbiamo bisogno delle piante. Anche in questo caso non dobbiamo pensare a specie in termini di quantità o di qualità, ma dobbiamo pensare a specie in grado di percepire, agire e comunicare. Insomma, abbandoniamo questa visione antropocentrica del mondo. Non può funzionare tutto come noi. Dobbiamo affidarci alle piante. Dobbiamo sapere come le piante vivono la loro vita e fidarci delle loro soluzioni intelligenti. Insomma, le piante possono dirci come si fa. E per fare questo è necessario studiarle, ma è anche necessario craccare quei codici di linguaggio e di comunicazione che permettono alle piante di parlarsi tra di loro e con l'ambiente. E questo è quello che noi stiamo cercando di fare. Grazie.