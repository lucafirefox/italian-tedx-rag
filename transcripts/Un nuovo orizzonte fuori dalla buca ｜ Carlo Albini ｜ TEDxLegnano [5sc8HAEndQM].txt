 Leonardo Silva Revisore, Revisore e Revisore Come state? Siete carichi? Sì! Siete già caldi? Sì! Bene, anch'io! Quelli della mia generazione ricordano ancora l'iconico inizio del concerto di Madonna a Torino nell'87, vero? Sì! Per tutti gli altri so che il web vi verrà in soccorso. Vorrei fare un veloce test con voi. Vi do la scusa per sgranchirvi un po' le gambe e vi chiedo di alzarvi in piedi. Ok. Con le mani potete mostrarmi il vostro livello di energia? Così, per un livello basso, medio, e così per il livello massimo. Coraggio. Tenete un attimo la posizione, giusto il tempo per una foto, per ricordarci del momento. Grazie. Potete sedervi. Fantastico. Meglio di una rock star. Standing ovation ancora prima di iniziare. Grazie. Grazie. Applausi. Grazie. Grazie a tutti. Grazie a tutti. Grazie a tutti. Grazie a tutti. Grazie a tutti. Grazie a tutti. Grazie a tutti. Grazie a tutti. A parte il gioco e la foto per i posteri, vi ho fatto riflettere un attimo sulla vostra energia perché è un elemento fondamentale della nostra vita e spesso lo è in modo scontato. Quando è alta, amplifica la nostra capacità di vivere ed affrontare le sfide. Quando scherseggia, rende più difficili i nostri momenti. No. Lo viviamo nella routine quotidiana, nel tempo libero, in famiglia e nel nostro lavoro, ovviamente, qualsiasi esso sia. L'energia è strettamente correlata alla motivazione, o come si dice in ambito lavorativo, all'ingaggio. Quando mi chiedono che lavoro faccio, dico che mi occupo di persone, di come aiutarle a lavorare nel modo migliore, in tempi normali o nel mezzo di grandi trasformazioni. Quindi per me motivazione e ingaggio hanno un significato particolare. Vediamo se riesco a farvi appassionare al tema. Ogni anno viene pubblicata da una società di consulenza di nome Gallup una ricerca dal titolo State of the Global Workplace, che misura il livello di ingaggio dei lavoratori nel mondo. Sapete quanti sono in Europa i lavoratori attivamente ingaggiati? Cioè sempre pronti ad andare oltre il proprio compito, spinti da una forte motivazione? Il 13%. E in Italia? Il 5%. Ultimi in classifica. Guardiamo l'altra faccia della medaglia di questa ricerca. Il 95% dei lavoratori potrebbe raschiare il fondo del barile della motivazione. Molti di loro fanno fatica ogni giorno a trovare uno scopo nel proprio lavoro. Una ragione profonda per cui valga la pena prendere quel treno al mattino presto, fare tutti quei chilometri in tangenziale. Se l'unica ragione per cui dedichiamo grande parte della nostra vita a un lavoro rimane lo stipendio a fine mese, è una fatica vera, fisica e mentale. Quindi capite perché la motivazione è fondamentale. Uno di quei temi da titolone giornalistico, tipo dopo le great resignation, la grande fuga dal lavoro sperimentata dopo la pandemia, arriva il quite quitting, una sorta di abbandono silenzioso ma senza lasciare il proprio lavoro. Per la serie, se non sai come gestire, dagli almeno un nome figo. In azienda sono responsabile del personale, uno delle HR, acronimo che sta per Human Resources, risorse umane. Quelli che si occupano delle persone, accompagnandole in ogni loro passo, dall'assunzione alla pensione. Ma amo anche definirmi HR per caso. Nel mio percorso ho seguito strade non proprio diritte. giornalista praticante, maestro di tennis abusivo, professore di matematica abusivo, ingegnere non abusivo per fortuna, consulente eclettico e direttore del personale. A un certo punto ho incontrato questo lavoro e me ne sono innamorato. E' strano che capiti ad un ingegnere che per definizione è un freddo e strutturato pianificatore. Ho sparso puntini forse a caso e mi è sempre andata bene. Per fortuna o per bravura o un'efficace combinazione delle due cose. E più le cose funzionano, più l'ego si gonfia. E allo stesso modo cresce la sicurezza di riuscire. Ma nella casualità di tutti quei puntini neri ben collegati fra di loro, non era prevista la comparsa di un puntino diverso, rosso, come un segnale di pericolo. Un puntino che può rivelarsi una trappola, una specie di buca in cui si può cadere improvvisamente. Ma cosa nasconde quel puntino rosso? Non questo, ovviamente. Tecnicamente quelli che fanno il mio lavoro la chiamano demotion. Se fosse un campionato sarebbe una retrocessione. E capita quando un'azienda si riorganizza. L'ho spiegato tante volte ai miei colleghi, ma provandolo sulla mia pelle ne ho compreso realmente il significato. Un giorno sono nella mia stanza e senza alcuni preavviso arrivano il mio capo e un suo pari livello. Si avvicinano e con un leggero imbarazzo mi dicono serve un cambio nel tuo ruolo, ti sostituirà quel collega. Peccato, mi stava pure simpatico quello. Vedrai, nel nuovo ruolo potrai esprimerti meglio. Poche parole dette con la voglia di uscire velocemente dalla mia stanza e confermare al mega direttore di avermi comunicato la sentenza. Li guardo entrambi, mi fingo sereno, chiedo una spiegazione, anche se in fondo non mi interessa, perché in quel momento sono deluso e ho il magone. manderei tutti a quel paese e prenderei un treno per tornarmene a casa. Già, perché allora, nell'estate del 2015, avevo alle spalle già 12 anni di assenza da casa, dal lunedì al venerdì, investiti nel mio lavoro. Esco anch'io dopo di loro per una lunga passeggiata. e mi scavo dentro per vedere se c'è ancora un briciolo di energia, sotto la cenere lasciata dalla rabbia e dalla vergogna per aver fallito. Più tardi torno in ufficio, mi fingo nuovamente sereno e condivido la notizia con il mio team. Però guardo un punto a caso sulla parete e cerco di non incrociare i loro sguardi. Ma ad ogni sguardo evitato è come se la buca diventasse più profonda. Quella sera il mio capo in scadenza passa dalla mia stanza per vedere come sto. Ed è sincero, eh? Non lo fa per alleggerirsi la coscienza e parliamo a lungo. Nei giorni successivi sono trastornato. Dimentico persino le riunioni nonostante le notifiche sul telefonino. Faccio fatica a dare un senso alle cose e la mia autostima perde via via di forza. Arrivo a mettere in discussione persino tutti quei puntini ben collegati fra di loro del mio passato. Avete presente entrare in un corridoio illuminato da un neon difettoso che a un certo punto si spegne? E quando la luce si spegne, l'abbiamo imparato da bambini, si fa spazio alla paura e si ingigantiscono i mostri. Arrivano i dubbi sulle mie capacità, sulla correttezza dei capi e dei colleghi, sull'autenticità delle relazioni, fino al comparire del mostro dei mostri. La demotivazione. E in un attimo rischio di trovarmi a far parte di quel 95% famoso di Gallup, ve lo ricordate? Adesso è davvero buio. E la buca è profonda. E mi sento vulnerabile. Attenzione, non lo sono diventato ora. Lo sono sempre stato, come tutti. Però forse è questo il primo momento in cui alzo lo sguardo per vedere l'orlo della buca e avere una misura della sfida. Risalire non sarà semplice. E il modo lo devo scoprire da solo, passo dopo passo. Decido di partire proprio dalla consapevolezza della mia vulnerabilità. Devo riconoscerla ed accettarla, senza vergogna. e trovare la forza di mostrarla agli altri. E non è semplice né ovvio, perché significa rinunciare all'immagine che gli altri hanno o avevano di me. Dopo due giorni di finta indifferenza nel passaggio di consegne col mio collega, torno a parlare con il mio team. E torno a guardare Chiara, Davide e Antonella negli occhi. condivido con loro la mia delusione e i miei dubbi. Cerco di farlo con un po' di autoironia, ma senza nascondermi. Ma non basta. Sono ancora fermo in quella stanza. Devo attivarmi, devo muovere il primo passo, non importa in quale direzione, ma muoverlo è la chiave. C'è un team nuovo che mi aspetta ed è ora che mi unisca a loro. è sera. Siamo rimasti io e la guardia che fa il giro del piano a controllare i ritardatari. Prendo la mia cassettiera, il mio monitor, la mia tazza con le penne e il mio puffo portafortuna, il puffo coraggioso. Stavolta non sei servito a nulla. E lascio la mia stanza. Mi scelgo una postazione vuota in fondo all'open space del mio nuovo team. Strettina, eh? E per fortuna non c'aveva un ficus da portare con me. Il giorno successivo è l'ora delle presentazioni. Li conosco tutti. Con alcuni ho già fatto delle riunioni, ma la situazione è differente. Alcuni di loro hanno un punto interrogativo disegnato sulla faccia. Non se lo aspettavano. Ma come mi devo presentare? Sono il loro nuovo capo o per loro sono Carlo? Giù la maschera. autenticità. Sono Carlo. Sono nella buca, ma ho voglia di risalire. E con ogni probabilità, l'ultimo passo, non riuscirò a farlo da solo. Rompo il ghiaccio. Qualcuno vuole un caffè? Ed è arrivato il momento di fare l'ultimo passo per uscire dalla buca. E serve coraggio. Il coraggio di non guardare sotto. Il coraggio di chiedere aiuto e di tendere una mano. perché altri te l'attendano a loro volta. Ragazzi, dicono tutti che siete bravissimi nel vostro lavoro. Spiegatemi come fate. Insegnatemi. Ho tante domande per cominciare, ma sono qui anche per ascoltare le vostre, quando vorrete farle. Giorgio, mi spieghi da dove sei partito per quell'analisi? Ale, poi mi spieghi anche tu quel file strapieno di dati. Alberto, Bogdan, possiamo andare assieme a pranzo? Così, fate capire come funziona quel processo. E finalmente la loro prima domanda per me. Carlo, ci aiuti a trovare una mediazione fra le richieste di quei due direttori? E poi un'altra, e un'altra ancora, per il team o per un consiglio personale? E ci siamo. Sono finalmente fuori dalla buca e forse può iniziare un nuovo viaggio. Vulnerabilità, attivazione, autenticità e coraggio sono stati passi per risalire. Necessari, ma non sufficienti. Nella buca ho imparato che da solo non sono nessuno. e con gli altri il viaggio ha tutto un altro significato. Su quel puntino rosso ho trovato compagni di viaggio meravigliosi e con loro non abbiamo solo condiviso un lavoro, abbiamo creato qualcosa. Dimenticavo. Ricordate quella lunga chiacchierata serale con il mio capo in scadenza? Non mi ha dato spiegazioni, ma mi ha fatto domande profonde, mi ha ascoltato a lungo e mi ha donato un obiettivo per il mio nuovo viaggio, uno scopo. Mi ha aiutato a pensare all'orizzonte che avrei potuto trovare una volta fuori dalla buca e da allora ogni giorno cerco di camminare verso quell'orizzonte, mai da solo e senza risparmiarmi mai. insegui ciò che ami o finirai per amare ciò che trovi, diceva Collodi, anche se sai che non ti potrà rendere felice. E da allora è cambiato definitivamente il mio modo di essere Carlo, un HR, non tanto per caso. Credetemi, quel puntino rosso per me è stata una benedizione. e se vi capitasse un giorno di incontrarne uno simile sulla vostra strada, vi auguro di affrontarlo con l'umiltà di chi vuole apprendere e con l'energia e la motivazione di chi cammina verso un nuovo orizzonte. Grazie a tutti.