 Oh my god! Ok, pensavo di iniziare così. Ho un lapsus, posso prendere il foglio? Grazie. Grazie per la vostra pazienza. E bianco. No, non mi sono dimenticata il discorso. E non mi sono nemmeno inciampata per davvero. Volevo solo lasciarvi il tempo di provare un'emozione. E provarla bene, a lungo, a fondo, per capirla. Anzi, vi chiedo di rimanere con quell'emozione ancora un attimo, perché ho un paio di domande per voi. E per favore siate sinceri e sincere, non mi offendo. Alzi la mano chi ha pensato, distinto, che figuraccia! Mani alzate. Wow. Alzi la mano chi ha pensato, poverina, si è dimenticata il discorso. Ok, alzi la mano chi ha pensato che stessi facendo finta. Devo chiaramente migliorare le mie doti d'attrice. Sapete però, non mi stupisce che alcuni di voi abbiano provato pena o vergogna per me. Entrambe queste emozioni le avete provate perché siete capaci di empatia, per un attimo vi siete messi nei miei panni e avete pensato non vorrei essere al suo posto. Ma perché no? Sono sul palco di un TEDx. Io che da ragazzina passavo le ore a sottotitolare e tradurre i discorsi sulla piattaforma. Alcuni li so perfino a memoria. E inoltre ho una meravigliosa opportunità di parlarvi di qualcosa che mi sta molto a cuore. Anche se sbagliassi, l'errore farebbe parte dell'esperienza. Certo, non vi mento, preferirei non sbagliare. Ma anche qui mi chiedo perché. Forse solo perché sono stata abituata a vedere l'errore come qualcosa di negativo. Perché negativo è l'unica risposta all'errore che ho ricevuto crescendo. Come quando da piccoli ci rovesciavamo la spremuta d'arancia addosso. Probabilmente si arrabbiavano. Quante volte devo dirti che il bicchiere si tiene con due mani? Basta spremuta per te, la prossima volta fai più attenzione. A casa, a scuola, sul lavoro, nella società in generale. L'errore è così stigmatizzato che alla fine impariamo a rispondervi con rabbia, con vergogna, con frustrazione, con umiliazione. E tutte queste sensazioni generano proprio quella vergogna. E allora non abbiamo solo fatto un errore, ma siamo proprio noi il fallimento. Perché nell'educazione che abbiamo ricevuto il nostro comportamento viene visto come un riflesso di chi siamo. Tuo figlio rompe il soprammobile che gli hai detto di non toccare? Molte persone giudicano proprio il bambino, la persona invece del comportamento. È un bambino birichino, positivo, non ascolta. Oppure giudicano il genitore, permissivo, distratto, guarda non lo sgrida nemmeno. Generazione dopo generazione l'errore si è intriso di vergogna e quella vergogna si è convertita in paura di sbagliare. Siamo terrorizzati all'idea di sbagliare. E spesso riversiamo questa paura sugli altri. Vi faccio un esempio personale. Nel 2019 io e mio marito abbiamo scelto di vendere tutto, viaggiare per il mondo a tempo pieno e fare scuola a casa ai bambini. Molte persone ci chiedevano ma non avete paura di stare sbagliando? All'inizio quella domanda mi dava fastidio. Perché oggi, dopo cinque anni, sappiamo che questo stile di vita fa per noi. Ma allora eravamo insicuri, proprio come potrebbe essere insicuro un genitore che sceglie di educare diversamente da come è stato educato. Poi ho capito che quella domanda era la loro paura. Quelle persone immaginavano di prendere la nostra decisione, sentivano paura e la riflettevano su di noi. Se io e mio marito non avessimo imparato a restituire quella paura ai proprietari, prima di tutto non avremmo onorato il privilegio di questo stile di vita, di questa meravigliosa scuola del mondo, ma soprattutto non ci saremmo dimostrati che nella vita possiamo scendere dalle ruote che la società crea per noi, possiamo costruire nuove strade, anche se non sappiamo ancora dove ci portano e anche se gli altri ci dicono il contrario. Ecco perché vorrei che iniziassimo a cambiare la narrativa sull'errore, soprattutto quando ci interfacciamo con bambini, ragazzi, adolescenti, perché la voce della nostra paura che riversiamo su di loro, prima o poi, e inevitabilmente, diventa la loro voce, quella che a lungo termine li mantiene sulle ruote. C'è una storia che amo raccontare. Quando mia figlia Emily aveva 4 anni ha fatto una riga di pennarello nero sul tablet da lavoro di mio marito. Il tablet e i fogli erano per terra, lei stava disegnando e ha scambiato le penne. Io sapevo perfettamente che era stata una svista, eppure la prima reazione che ho avuto è stata quella dell'educazione che ho ricevuto. Gliel'ho tolto e le ho detto chiaramente se è ancora troppo piccola per usarlo, lo userai quando sarai più grande. Lei è scoppiata a piangere, perché l'ha vissuta come un'ingiustizia, e lo era un'ingiustizia, perché l'emozione che stava provando le avrebbe già insegnato tutto ciò che doveva imparare. La mia punizione non serviva. È intervenuto mio marito, l'ha abbracciata, ha accolto la sua emozione, poi le ha detto Emily, mamma, ha parlato distinto, ma ha detto una cosa non vera. Certo che puoi continuare ad usare il tablet, anzi, d'ora in avanti sarò ancora più tranquillo quando lo usi. Sai perché? Perché dopo questo errore so che lo userai con massima cura. Posso fidarmi ciecamente di te. Apro e chiudo parentesi. Se vi state chiedendo se mi sono arrabbiata con mio marito per avermi contraddetta davanti ai miei figli, la risposta è no. Io e Alex abbiamo un patto. Scegliamo di contestare con gentilezza gli errori dell'altro davanti ai nostri figli. Perché così uno ci aiutiamo a riconoscerli e magari possiamo chiedere scusa più in fretta. Riparare è uno dei pilastri dell'educazione che abbiamo scelto, perché se non faccio vedere io che cosa viene dopo l'errore, come fanno a replicarlo i miei figli? E due, perché se io e mio marito non ci contestiamo a vicenda, come fanno i nostri figli a contestare noi quando sbagliamo con loro? Spesso noi genitori siamo i primi bulli dei nostri figli. Io ci invito invece a diventare la loro palestra per riconoscerli e contestarli i bulli. Ora, ritorniamo un attimo al diverso approccio che abbiamo avuto io e mio marito di fronte all'errore di Emily. Io avrei punito l'errore. Lui l'ha usato per costruire fiducia. Ecco, la fiducia, non l'obbedienza. E inoltre la fiducia, proprio come il rispetto è a due corsie, io non posso pensare di riceverla se prima non la do. Certo, anche se quel giorno l'errore di Emily si è potuta risolvere con una semplice gomma da matita, per davvero, è stato un errore potenzialmente grave in termini economici. Ma quante volte ci arrabbiamo, sgridiamo, puniamo, umiliamo i nostri figli per errori molto, molto, molto più banali? Come rovesciare la spremuta d'arancia? Se la rovesciasse una vostra amica al bar, vi arrabbiereste, la sgridereste, l'umigliereste? Vi immaginate la scena? Basta spremuta per te, vai ad asciugarti i vestiti e non tornare finché non hai riflettuto su ciò che hai fatto? No, la metteremo a suo agio, la aiuteremo ad asciugare. Abbiamo due pesi e due misure con adulti e con bambini. E inoltre pensiamo ancora che per insegnare si debba punire, sgridare. E invece oggi sappiamo benissimo che il cervello non può imparare quando ha paura, quando è arrabbiato, quando è disregolato. Il cervello impara solo quando è calmo e rilassato. Ora, lo so bene, lo so benissimo. Sgridare, punire è un istinto, lo è anche per me. Perché tutti e tutte tendiamo ad educare come siamo stati educati. Quindi come facciamo a cambiare quella reazione istintiva e scegliere invece come reagire, scegliere la nostra azione? Prima di tutto cambiando mentalità. Iniziando a concentrarci di più sul nostro comportamento che sul comportamento dei nostri figli. Perché spesso come si comportano loro è un riflesso di come ci comportiamo noi. E poi iniziando a familiarizzare con l'errore. Perché se c'è una cosa che facciamo tutti, è spesso proprio sbagliare. Quindi usiamolo, quell'errore. Per farlo io vi chiedo di essere dei GPS. GPS. Immaginate di stare guidando. Avete il vostro GPS acceso, lo state seguendo, ma sbagliate strada. Il vostro GPS vi dice, ti ho detto di girare a destra, te l'ho detto tre volte, non ci senti, sveglia. Fortunatamente no, perché con la quantità di volte che almeno io sbaglio strada anche seguendo il GPS, probabilmente la mia autostima sarebbe sottoterra. E forse avrei anche paura di mettermi al volante. No, il GPS ci dice con tono calmo e assertivo, ricalcolando il percorso. Ed è proprio questo che ho imparato a fare con gli errori dei miei figli. A ricalcolare il percorso. Come quella volta che Emily ha aperto un tubetto di colla liquida, come se fosse uno stick. Ricalcola il percorso, Carlotta. L'ho abbracciata, ho accolto la sua emozione, ho accolto l'errore, abbiamo trovato insieme una soluzione. E poi le ho anche ricordato una cosa che ricordo spessissimo ai miei figli. Non temere di fare qualcosa da sola, non smettere di provare di fare qualcosa da sola se pensi di esserne capace. Quando sbagli, concentrati sulla soluzione. Ora, ricalcolare il percorso è molto difficile. Perché spesso e volentieri tutto questo lavoro dobbiamo farlo prima con i nostri errori. Noi non possiamo dare agli altri qualcosa che non diamo prima a noi stessi. Io non posso dare ai miei figli perdono, comprensione, accoglienza dell'errore, calma, pazienza, se non do tutto questo prima a me stessa. Ed è per questo che è così difficile essere dei GPS e ricalcolare il percorso. Perché accogliere gli errori dei nostri figli con empatia, con curiosità, invece che con rabbia e giudizio, spesso significa dare loro qualcosa che noi non abbiamo mai ricevuto per i nostri errori. E questo è un lavoro che va in profondità perché tocca ai traumi dell'infanzia, dice ai nostri bambini interiori, ehi, guarda che non eri sbagliato tu. Era sbagliato il modo in cui ti trattavano. Ma c'è anche un'altra ragione per cui ricalcolare il percorso a volte può essere così difficile. Perché le frasi dell'educazione che abbiamo ricevuto spesso ci escono dalla bocca prima ancora di riuscire a pensarle. E improvvisamente ci ritroviamo a parlare come i nostri genitori. Ed ecco perché oggi vorrei offrirvi il mio strumento, da quando sono mamma, per ricalcolare il percorso, per cambiare quelle frasi. I copioni. Veri e propri copioni, come quelli che si usano a teatro. Io faccio così. Quando rispondo a una crisi dei miei figli con una frase che non mi piace, e questo di solito me lo dice il mio senso di colpa, è grazie a lui che io so che un mio comportamento non mi piace e che voglio cambiarlo. Ecco, io mi scrivo quella frase su un foglio, bianco. Poi, vicino, ci scrivo una frase che preferirei dire. La studio a memoria, la ripeto davanti allo specchio, e la recito alla prossima crisi. E per chi non conoscesse il mio lavoro, io chiamo Capricci Crisi. Perché credo che cambiare il linguaggio aiuti a cambiare mentalità. È grazie a questi copioni che io oggi so accogliere con calma gli errori dei miei figli. La maggior parte delle volte. Perché... E tra l'altro non solo gli errori. Quando mia figlia piange disperata per una cosa che a me sembra assolutamente assurda, capita spesso. Io invece di dirle, smettila, non c'è motivo di piangere. Io uso il copione e accolgo la sua emozione. Emily, ti capisco, sono qui per te, vuoi un abbraccio? Oppure quando mio figlio viene da me arrabbiatissimo, sono pessimo a disegnare, non voglio disegnare mai più. Invece di convincerlo che è bravo, sminuendo così la sua emozione, io uso il copione, creo fiducia. Oliver, ti credo. Grazie per avermelo raccontato. Vuoi che ne parliamo ancora un po'? Ovviamente, tutti questi copioni non sono semplici da utilizzare. E anzi, voglio dirvi anche che tutto questo io so farlo quando prima mi prendo cura di me. Io non posso fare stare bene gli altri se non sto bene io. Magari ne parliamo al prossimo TEDx, ma nel frattempo ci tengo a dirvi che queste frasi a me all'inizio non venivano assolutamente spontanee, anzi. Eppure, a forza di recitarle come se fossero dei copioni, oggi sono entrati a fare parte di me, del mio modo di parlare, di educare, di essere, non solo con i miei figli, ma con tutte le persone. E anzi, mi hanno insegnato una cosa importantissima del mio lavoro di genitore. Io spesso non devo aggiustare il loro dolore, insegnare delle lezioni, risolvere i loro problemi. Spesso l'unica cosa che devo fare, quella che davvero serve per la relazione, è rimanere seduta nel disagio insieme a loro. Perché è questo che li aiuta a normalizzarlo, a processarlo. È questo che dice loro, guardate che io non temo la vostra emozione. Possiamo affrontarla insieme. Quando parlo di copioni, c'è una frase che i genitori mi chiedono spessissimo. Che è questa. Carlotta, ma i miei figli non vedranno che sto recitando? Può darsi. Ma vi ricordo che le frasi dell'educazione che abbiamo ricevuto, anche quelle sono copioni. Quei copioni dicono da dove arriviamo. Noi invece possiamo scegliere le frasi, i copioni che dicano dove vogliamo andare. E poi, personalmente, io spero proprio di sì. Io spero che lo vedano questo lavoro. E se non lo vedono, magari glielo dico io. Sai, io ti avrei risposto in un certo modo, e invece sto imparando un nuovo modo di comunicare con te. Non perché così un giorno mi ringrazieranno questo lavoro, noi non lo facciamo per loro, lo facciamo per noi. Per essere noi persone che stimiamo, che apprezziamo, che rispettiamo. Ma perché così loro vedono che chi siamo è una scelta. Ogni giorno possiamo scegliere come parliamo, come ci comportiamo, come reagiamo di fronte all'errore, al disagio, alle emozioni. Questa scelta, come dico spesso ai miei figli, è una delle più grandi libertà che abbiamo. E spesso questa scelta ci viene offerta proprio negli errori. Perché è in quei momenti che possiamo praticare a essere dei GPS, a ricalcolare il percorso, a recitare i nostri copioni. E sapete che cosa sta succedendo oggi nella nostra famiglia? Che i copioni e le azioni che io e mio marito abbiamo scelto negli anni della genitorialità sono diventati i copioni e le azioni dei nostri figli. Le frasi che loro usano per parlare con gli altri, con se stessi, tra di loro. Il modo in cui esprimono la loro rabbia o risolvono un litigio attraverso il dialogo. E anche la loro capacità di contestarci quando li trattiamo male. Perché è vero, i bambini sono spugne, ma le spugne assorbono sia acqua pulita sia acqua sporca. Che acqua vuoi essere per i tuoi figli? Grazie.