 Buonasera. Io ho visto la morte in faccia una marea di volte. Ho visto la morte quella violenta e ho visto anche la morte quella lenta, quella che ti viene preavvisata per cui hai tempo di preparartici. Quando intorno ai 25 anni sono andata a fare un viaggio in India per scoprire il mondo e soprattutto scoprire la gente di questo mondo sono finita a Kajurao e c'era un chiromante. Non ci credevo però mi hanno come detto vai a farti leggere la mano. Per farvela breve questo chiromante ha previsto che io avrei visto la morte in faccia tante volte. Non mi preoccupavo un granché perché non ci credevo però poi mi ha rassicurata e mi ha detto però vivrai una vita estremamente lunga. Allora io la morte l'avevo vista in faccia in ambulanza. Io ero volontaria del soccorso in ambulanza a Milano e mi dicevo ma com'è che vedrai la morte in faccia così tante volte in maniera sistematica. Bagdad 2003. Avevo accettato una chiamata dalla Croce Rossa internazionale per mettere in piedi un ospedale da campo a Bagdad. Dopo aver messo in piedi l'ospedale da campo la CPA, la Coalition Provision Authority che era il governo transitorio iracheno, l'ambasciatore Bremer che aveva visto che interagivo con personaggi difficili in maniera in cui loro non riuscivano interagire. Mi ha detto ma perché non raggiungi la mia squadra di uomini e donne a ricostruire il sistema sanitario iracheno? E io accettai. Neanche un mese dopo mi recco all'ospedale principale di Bagdad mentre sono in macchina con tre amici tra cui il mio migliore amico iracheno che era l'autista Ahmed. Si scatena il putiferio. Spari nella macchina in un piccolo Land Cruiser e io sento un click e mi butto a terra. Devo dire che faccio ancora un po' fatica a parlarne perché quando muoiono amici è dura. E mi dico ma com'è che hanno saputo che siamo arrivati qua? E mi immagino gli spari arrivavano dal mio lato della macchina, ero seduta dietro sul lato sinistro e mi dico qui sono dei cecchini, chissà come hanno saputo che stavamo arrivando all'ospedale, ci sono dei cecchini che ci vogliono tutti morti. Sono l'unica accasciata per terra, sento questa raffica di spari e non ci vuole molto a capire che tutti gli altri in macchina sono morti. Gli spari terminano e io mi dico devo scappare perché adesso i cecchini arrivano e mi ammazzano. Ovvio non esco da questa parte della portiera, il vetro è rotto e frantumato su di me, non esco di qua perché qua mi sparano. Scavalco il mio amico collega morto sulla mia destra e mi rifugio in una dimora, una casa di Bagdad, le case sono tutte a uno o due piani, era una bellissima giornata di settembre, le porte sono aperte, io mi fiondo in una casa e come nei film mi metto in un angolo e aspetto i Marines, perché nei film arrivano i Marines i Marines non arrivano anche perché qua si tratta di pochi minuti e arriva un branco di donne in chador nero che si picchia la testa, le mani sulla testa, mi fanno capire che devo uscire, devo scappare. E io dentro di me mi dico ma io di morire braccata in un angolo di una casa, no, se io muoio, muoio correndo. Esco dall'abitazione e c'è un caos incredibile, stanno menando qualcuno, non riesco a capire cosa stia succedendo e mi dico adesso corro. Ora a Bagdad non andavo in giro vestita così, però sono chiaramente un occidentale. E allora mi dico quella macchina, quella macchina crivellata di colpi con i morti dentro, quella è la mia unica salvezza. Vado al posto dell'autista, rendo Ahmed e con una freddezza che a oggi mi sconvolge lo tiro giù dalla macchina, mi metto al volante e scappo per le strade di Bagdad con due cadaveri in macchina. Continuando a controllare lo specchietto retrovisore aspettandomi che i cecchini mi inseguano. Ecco, quello è stato il mio primo incontro brutale con la morte. Ho poi scoperto che era la mia guardia del corpo che era sceso dalla macchina, io pensavo fosse guardia del corpo irachena, che volesse aiutarci a parcheggiare e invece voleva morta me. Non voleva gli altri, gli altri erano iracheni. Io anche se lavoravo per il Ministero della Sanità, anche se ero andata lì per motivi umanitari, gli avevo invaso il paese nella sua testa, qui è l'occidentale, donna, io questa l'ammazzo. Due settimane dopo un razzo colpisce la mia stanza. La sera prima avevo deciso, vado a vedere gli ospedali nelle prigioni del Kurdistan iracheno. Destino perché quella mattina presto, dove molti americani sono fuori a fare jogging, perché ti raccontano sta roba che fare jogging presto la mattina alle 4 ti senti da Dio, io sarei stata orizzontale e sarei saltata in aria, sarei bruciata assieme alla mia stanza. Dopo quei due attentati mi sono seduta, c'è anche una foto di me seduta su queste scale dell'Al Rashid Hotel, in cui mi dico ma adesso che cosa faccio? Parto perché qui il messaggio è chiaro, non c'è due senza tre e la terza volta chissà se ti va bene. Invece no. Ho deciso di rilanciare. Ho deciso che forse quello era un modo per dirmi che la guerra la dovevo vivere meglio. Dovevo cominciare a capire chi c'era dietro ai cosiddetti buoni, i cattivi, chi spara chi, i racheni, gli americani, gli italiani, anche tra i racheni le faide di notte. Io le sentivo questi spari. Dovevamo sempre correre nei bunker quando arrivavano i razzi, però non avevo mai riflettuto a come ci si sente quando ti sparano. Io ho insistito per andare a vedere l'attentatore. Non ero per niente arrabbiata. Volevo semplicemente fargli vedere il volto umano dell'Occidente, perché queste sono tutte persone a cui viene detto che siamo la feccia della feccia. Non me l'hanno mai fatto vedere. Sono rimasta in Iraq per otto anni. Sono partita con la Croce Rossa dovevo stare per qualche mese. Ho lavorato poi per rimettere, tentare di mettere insieme il sistema sanitario. E poi il generale Petreus mi ha chiesto di andare a sud dell'Iraq a ricostruire il paese. E lì ancora di più ho capitalizzato sul fatto che volevo conoscere la gente, volevo capire che cosa stesse succedendo. Ci ho messo anni ad essere accettata. Ma io sono stata accettata dagli iracheni. Ho cominciato a capire realmente che cosa ci fosse dietro a quelle mentalità. E ho cominciato a capire un paese che se l'avessi abbandonato dopo i due attentati, non l'avrei mai capito. E non sarei adesso qui come esperto di antiterrorismo, perché francamente quando studiavo scienze politiche a Milano, mai e poi mai avrei pensato di diventare un esperto di antiterrorismo al punto che poi gli Stati Uniti mi hanno portato in America con un visto speciale per continuare a fare quello che facevo. Però rilanciare è sempre stata la mia forza. L'Iraq era una passeggiata paragonata a quello che avevo dovuto sopravvivere tra le quattro mura di famiglia. Io ho avuto una madre molto violenta, una madre che mi ha abusato sia fisicamente sia mentalmente. E fin da piccola mi dicevo io da questo tormento devo scappare, io non posso rimanere qua. Pensate che all'età di 13 anni mi ha portato da un chirurgo estetico chiedendogli di cambiarmi la faccia. E io ancora oggi ricordo le parole quando il chirurgo mi ha chiesto ma tu che cosa vuoi? La mia risposta è stata faccia felice la mamma. Ma è della mia faccia non poteva fregare di meno. Ho rilanciato. Ho deciso di non farmi travolgere dall'odio in una famiglia. È capitato che fossi molto forte a tennis. E vedevo le partite tra Martina Nadratilova e Chris Evert. Ero forte al punto che l'allenatore di Gabriella Sabatini, che aveva la mia stessa età, mi chiese di venire con lui ad allenare me e lui in Argentina. E mio padre disse di no. Però lì mi disse benissimo, io sopravvivo fino ai 18 anni, divento talmente forte che poi me la squaglio. E avevo anche visto come Martina Nadratilova aveva avuto asilo politico dagli Stati Uniti, da un regime dittatoriale, io avevo il mio dittatore privato. Purtroppo a 16 anni ho avuto un bruttissimo incidente al ginocchio dove la rotola è scappata verso il retro in una finale di un torneo importante. E nonostante ho avuto otto interventi chirurgici, era ovvio che la mia carriera era finita. Ed ero braccata fra le quattro mura di casa. Braccata con una madre religiosa che aveva visto come segno divino questa adesso la educo io, questa adesso le faccio fare quello che voglio io. È stato terrificante. E ci ho messo degli anni a trovare un altro qualcosa a cui aggrapparmi. E quel qualcosa era la Croce Rossa. Ho cominciato a fare volontariato in ambulanza e poi da lì ho vinto questo concorso in Croce Rossa internazionale. E anche lì ho capitalizzato sulle sfortune non per mettermi a dire sono una vittima. Non sono vittima, devo solo trovare qualcos'altro da fare per uscire di qui. Sono stata colpita da un tumore. Ho lasciato l'Iraq nel 2011. Finalmente mi sono sposata, sono andata negli Stati Uniti. Tutto sembrava tranquillo. Ho lavorato a Washington DC e poi Google mi ha offerto un lavoro nella Silicon Valley. Sempre a gestire governi complicati ma non a più mettere la mia vita a rischio. E lì, dopo due settimane assunta da Google, vado dall'oculista. Non ci vedevo da anni da un occhio. Però quando uno è in zone di guerra, minimizza tutto. C'è gente intorno a te che muore e tu hai delle brutte emicranee e non ci vedi bene. Non si va dal medico per delle futilità del genere. Peccato che il non vederci bene non era come pensavo io, sto invecchiando. Non vederci bene era, aveva una palla da golf nel cervello. Una palla da golf talmente grande che schiacciava il nervo ottico ed era inoperabile. inoperabile. E ricordo ancora le parole del medico. There is nothing that can be done. E per una come me che ha sempre lottato, che ha sempre nothing that can be done, ma cosa faccio? Qualcosa? E lì il destino comunque mi ha aiutata. La Silicon Valley c'è Stanford Health, l'ospedale di Stanford che è famoso per operazioni sperimentali. E ricevo questa chiamata dal Dr. Chang e mi dice io la voglio vedere. Per farvela breve non era una passeggiata, la voglio vedere, era io posso tentare un'operazione ma lei non morirà più ma potrebbe rimanere o paralizzata o non ricordarsi di nulla o ambedue. E anche lì ho detto no no, io qua rilancio. Mi hanno operata, sono quasi morta un po' di volte nell'unità intensiva e ricordo ancora questa voce, la voce di mio marito quando a un certo punto ero stravolta, forse non solo dal tumore ma proprio da una vita abbastanza faticosa. Ho detto basta, basta, adesso non ce la faccio più, mi lascio andare. E mio marito deve aver percepito che c'era qualcosa che succedeva e mi ha detto una gran balla ed è uno che non racconta balle ma mi ha detto hanno tirato fuori tutto. Sei a posto, lotta. E mi sono aggrappata la vita e ho detto boh, questa è l'ultima volta ma lotta. Poi non era vero perché il tumore non era stato tolto tutto e ancora oggi ho i miei sacrosanti ipatemi ma sono viva. e un paio di mesi dopo l'intervento ancora non avevo capelli ero tutta gonfia. Vado a vedere il Dr. Chang dovevo andare a vederlo tutte le settimane e gli dico senta Dr. Chang ma quando è che posso prendere un aereo? E questo pover uomo ha guardato mio marito e mio marito le ha risposto see what I have to deal with. Veda lei un po' che cosa devo gestire. Ho ancora ringraziato Chang per quello che aveva fatto e lui mi ha detto Anna, io ho fatto il 20 tu hai fatto l'80 ti sei aggrappata la vita come non ho mai visto fare a nessuno. Ed ecco un po' il mio messaggio ma è anche un messaggio a me quando ognuno ha i momenti in cui dice no basta non ce la faccio più. il messaggio è usiamo le difficoltà come trampolino ma non solo come trampolino per superare la difficoltà ma per trovare sbocchi completamente nuovi sbocchi completamente inaspettati. Se a me di nuovo a 18 anni avessero detto che sarei diventato un esperto in terrorismo o che quando avevo il tumore che sarei sopravvissuta che avrei preso voli aerei che avrei lavorato per Google che sarei andata in giro per il mondo in Africa a gestire presidenti complicati eccetera eccetera e che avrei poi scritto una biografia perché uno poi vuole capitalizzare raccontare agli altri e dire guardate che si può fare molto nella vita se si rilancia se si usano le difficoltà come trampolino ed è questo il mio messaggio questa sera usiamo le difficoltà come trampolino grazie grazie grazie a tutti