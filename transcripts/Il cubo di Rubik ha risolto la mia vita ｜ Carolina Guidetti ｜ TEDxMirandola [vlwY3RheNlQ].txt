 Maria Cappellate Chi di voi pensa che non riuscirà mai a risolvere un cubo di Rubik? Alzate pure la mano! Bene, ci ho sempre pensato anche io, fin da quando ero una bambina e vedevo sempre questo cubo di Rubik mischiato su una mensola in salotto. Pensavo che se mio padre non ci riusciva allora era veramente impossibile. E sono cresciuta con questa convinzione fino circa ai 16 anni quando scoprì che un mio compagno di classe effettivamente lo sapeva risolvere e anche abbastanza velocemente. E quindi ovviamente io gli chiesi di insegnarmi. E lui mi disse di no, che tanto era troppo difficile, che tanto ci voleva troppo tempo, che tanto era troppo lungo da imparare. Insomma, in sintesi mi disse che io non potevo imparare. E quindi io la presi come una sfida. Tornai a casa e presi quel maledetto cubo che da sempre era mischiato sulla mensola in salotto e imparai a risolverlo grazie ad un tutorial su internet. Una delle prime cose che imparai e il motivo per cui fino ad allora non ero mai riuscita a risolvere il cubo di Rubik era che l'avevo sempre visto nel modo sbagliato. Nel modo in cui tutti lo vedono, ma che in realtà è appunto il modo sbagliato di vedere il cubo di Rubik. E per spiegarvi cosa intendo, so che alcuni di voi hanno un cubo di Rubik con sé, quindi vi chiedo di provare a risolvere una faccia del cubo. Un qualsiasi colore, il vostro preferito, provate a risolvere una faccia. E nel frattempo ovviamente ci proverò anche io con la faccia bianca perché mi piace il bianco. Ok, io ci sono, la faccia l'ho risolta. So che probabilmente molti di voi ci stanno ancora provando, ma non importa perché non serve a niente, quindi mischiate tutto, mischiate il cubo. E so che adesso vi starete chiedendo perché ci hai fatto risolvere una faccia se tanto non serve a niente. Beh, l'ho fatto perché la prima cosa che dovete imparare per poter risolvere il cubo è saper distruggere. Saper distruggere i preconcetti, saper distruggere le convinzioni sbagliate per poter costruire delle fondamentà giuste. Infatti dovete sapere che il cubo di Rubik non si può risolvere a facce. Ebbene sì, mito sfatato, quindi smettete di provarci perché il cubo di Rubik si risolve a strati. Questo cosa vuol dire? Vuol dire che bisogna partire dal primo strato, quindi lo strato in basso, un pezzo per volta, per poi procedere con il secondo strato, lo strato centrale, sempre un pezzo per volta, per poi concludere con l'ultimo strato, lo strato superiore. Bisogna quindi saper distruggere per ricostruire. Questo è un concetto molto semplice all'apparenza ma che in realtà nella vita mi ha servito tantissimo. E per spiegarvi come dobbiamo tornare indietro al 2019 quando iniziai l'università. Dopo circa un anno e mezzo in cui frequentavo l'università, iniziai a rendermi conto che forse non era proprio il percorso giusto per me. Anzi, se devo essere sincera, mi metteva un po' l'ansia l'idea di essere forse intrappolata in un percorso che non era proprio quello che faceva per me. Mi sentivo come se stessi cercando di risolvere la mia vita con il metodo sbagliato. Quindi decisi di applicare anche alla mia vita ciò che avevo imparato per risolvere il cubo di Rubik. E quindi decisi di distruggere. Decisi di distruggere il percorso che per anni avevo cercato di costruire per cercare un percorso che effettivamente facesse per me, per cercare la mia soluzione. Ovviamente all'inizio non è stato affatto facile, anzi è stato molto difficile perché intorno a me tutti mi dicevano che avevo preso una scelta sbagliata. Però vi assicuro che una volta arrivati alla fine, una volta trovata la soluzione, ne vale veramente la pena. Pensate che lo stesso Erno Rubik, l'inventore del cubo di Rubik, impiegò più di un mese a trovare la soluzione al suo stesso rompicapo. E una delle prime cose che capì e che gli permise di appunto trovare questa soluzione del cubo di Rubik, fu che il cubo di Rubik non va percepito come un insieme di colori, un insieme di sticker colorati, ma va percepito come un insieme di pezzi. Infatti, chi di voi ha il cubo di Rubik con sé può anche vederlo dal vivo, il cubo di Rubik non è composto da un insieme di colori, ma da un insieme di pezzi e ci sono tre tipi di pezzi nel cubo. Il primo è il centro, ovvero intuitivamente il pezzo che sta al centro del cubo. Ma non solo, questo pezzo determina il colore che avrà una faccia una volta che il cubo sarà risolto. E non solo, infatti il centro non cambia mai, i centri non cambiano mai la loro rispettiva posizione. Questo vuol dire che, per esempio, il centro giallo sarà sempre opposto al centro bianco. Infatti, una volta che il cubo sarà risolto, la faccia gialla sarà sempre opposta alla faccia bianca. Il secondo tipo di pezzo che possiamo trovare sul cubo è lo spigolo, gli spigoli, che sono i pezzi con due colori, come vedete indicato, e poi abbiamo gli angoli, ovvero i pezzi con tre colori. Questi due colori e questi tre colori negli angoli non si separeranno mai fra di loro. E ora, forse potete intuire perché il cubo non si può risolvere a facce. Infatti, risolvendo una faccia del cubo, ci troveremo con tanti pezzi disposti nel mondo sbagliato. Torniamo però alla mia storia. Quando imparai a risolvere il cubo di Rubik, mi resi presto conto che per me non era semplicemente un rompicapo da risolvere e riporre, ma era molto di più. E infatti subito volevo imparare sempre più cose possibili per cercare di diventare più veloce. E scoprì che dietro il cubo di Rubik c'era un mondo immenso fatto di tecniche, di metodi, di sequenze, di mosse e di persone che come me volevano imparare a diventare più veloci. E quindi iniziai ad allenarmi e ad allenarmi e in questo mio processo di allenamento imparai una lezione che mi fu molto utile sia nel cubo di Rubik che anche nella vita. Imparai che per andare più veloci bisogna saper rallentare. Questo sembra molto controintuitivo all'inizio, ma in realtà è molto molto vero per quanto riguarda il cubo di Rubik perché voi dovete sapere che risolvendo il cubo di Rubik certe volte le nostre mani vanno molto più veloci di quanto il nostro cervello non riesca a pensare. Infatti certe volte ci troviamo a risolvere il cubo di Rubik eseguendo una sequenza di mosse molto velocemente e poi dobbiamo fare una lunga pausa per permettere al nostro cervello di visualizzare i pezzi del cubo e pianificare le mosse successive per appunto risolvere tutto il cubo. E quindi la soluzione per questo problema è rallentare le nostre mani per permettere al nostro cervello di procedere alla stessa velocità, alla velocità giusta e quindi la risoluzione alla fine sarà più veloce. Come vi dicevo questo mi ha aiutato molto anche nella vita. Infatti tornando al momento in cui decisi di distruggere tutto ciò che avevo cercato di costruire per trovare una soluzione nuova per la mia vita, proprio in questo momento decisi di rallentare. Decisi di rallentare per cercare la mia soluzione, per cercare una strada che effettivamente facesse per me e solo in questo momento passo dopo passo capii. Capii che la mia strada non era solo risolvere il cubo di Rubik ma comunicare il cubo di Rubik cercando di far appassionare più persone possibili e dimostrare a più persone possibili quanto sia bello questo puzzle e questo sport. E soprattutto iniziai a farlo tramite i social media. All'inizio non è stato per niente facile, infatti non solo intorno a me tutti mi dicevano che il cubo di Rubik non interessa a nessuno, ma soprattutto che i social media non sono un vero lavoro. Però io ho continuato a crederci e pian piano devo dire che ho raggiunto dei risultati che mi hanno resa molto fiera e alla fine ne ha valsa veramente la pena. Infatti negli ultimi tre anni ho raggiunto tantissime persone tramite i social media, anzi ho raggiunto milioni e milioni di persone con i miei video che parlano principalmente di cubi di Rubik. Il cubo di Rubik mi ha letteralmente cambiato la vita. Mi ha permesso di viaggiare in tutta Italia e in tutto il mondo, mi ha permesso di conoscere tantissime persone che mi hanno insegnato tantissimo, ad esempio altri speedcuber come me e anche gli speedcuber più forti al mondo e mi ha permesso anche di conoscere Erno Rubik in persona, l'inventore del cubo di Rubik, che è stata un'esperienza incredibile e infatti non posso credere che abbia incontrato proprio me. E quindi quello che vorrei imparaste quest'oggi è che il cubo di Rubik non va visto semplicemente come un rompicapo, come un modo di attivare la mente e imparare delle sequenze di mosse a memoria. Ma è molto di più e la cosa più importante è fidarsi del processo, anche quando sembra impossibile o troppo difficile o quando sembra che non abbia nessun senso. Infatti solo uscendo dagli schemi e guardando le cose da un'altra prospettiva riusciremo finalmente a trovare la soluzione meno scontata, meno ovvia, meno visibile. E solo in questo modo riusciremo effettivamente a trovare la soluzione giusta per la nostra vita e riusciremo a vedere la nostra vita come una realtà al cubo. Grazie. Grazie. Grazie. Grazie. Grazie. Grazie. Grazie. Grazie. Grazie. Grazie.