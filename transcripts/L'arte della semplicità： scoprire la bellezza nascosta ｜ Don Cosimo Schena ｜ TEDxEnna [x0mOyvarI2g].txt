 Luca Valle Revisore Buonasera a tutti, sono veramente felice di essere questa sera insieme a voi. Prima di iniziare vorrei porvi una domanda. Quando è stata l'ultima volta che avete gustato, assaporato, sentito sulla vostra pelle la bellezza di un piccolo gesto? Di un gesto che può essere il sorriso di un bambino, un caffè preso con un amico, un abbraccio, una pacca sulla spalla. La bellezza delle piccole cose. Purtroppo noi siamo molto abituati a cercare la bellezza nello straordinario. Andiamo alla ricerca sempre, ogni giorno di più. Invece dovremmo cercare la bellezza nell'ordinario. Perché la bellezza dell'ordinario resta per sempre. Quella straordinaria ci procura forse una grande gioia nel cuore, fitta lo stomaco, ci fa vibrare anche la testa, ci fa emozionare. Però poi finisce lì. Mentre nella semplicità possiamo riscoprire quella bellezza che ci cambia la vita, che ci trasforma, che ci rigenera, ci fa diventare nuovi. E oggi vorrei farvi proprio fare questo viaggio insieme a me, nel riscoprire la bellezza delle piccole cose. Questa bellezza, questa semplicità, che la ritroviamo ogni giorno accanto a noi, attraverso la nostra forza di voler cambiare il mondo. E questo può accadere solo se distruggiamo il muro del pregiudizio. Questa sera vorrei farvi dono di tre storie che ho vissuto personalmente, tre eventi che potrebbero sembrarvi semplici o effimeri. Però a me hanno cambiato la vita. Hanno cambiato la vita perché mi hanno fatto davvero gustare la bellezza delle piccole cose. Un giorno mentre ero nel parco a passeggiare ho visto una bambina che correva dietro le foglie che cadevano dall'albero. Ed era felice, era contenta ogni volta che riusciva ad aggrappare una foglia. E aveva un sorriso che gli arrivava dietro le orecchie, cioè era qualcosa di straordinario. Ed era soddisfatta, felice. E questo piccolo evento che sembra così semplice ed effimero invece mi ha fatto battere il cuore e dire ma guarda, forse un gesto anche così piccolo può cambiarmi la vita. Dovrei essere più attento a guardarmi intorno, a vedere quello che mi circonda. Un altro episodio che mi ha colpito tantissimo è stato al mare. Io amo il mare, cioè lo adoro. Ogni giorno, visto che sono a Brindisi, una città di mare, cerco di fare una piccola passeggiata. Una mattina mentre passeggiavo ho visto un uomo anziano seduto sulla riva del mare. Con gli occhi chiusi. Sinceramente mi sono preoccupato. Ho subito pensato, si sarà sentendo male. Invece poi mi sono avvicinato lentamente per non spaventarlo e vedevo che ogni volta che il mare toccava la sabbia e creava quel rumore che conosciamo benissimo tutti, sorrideva. E sicuramente il mare gli stava suggerendo delle storie misteriose, storie che solo lui poteva ascoltare. E questo cosa mi ha fatto capire? Cosa mi ha fatto comprendere? Cosa mi ha fatto venire quella fitta allo stomaco che mi rimasta anche per giorni pensando questo avvenimento? Che possiamo ascoltare la bellezza delle piccole cose anche dai suoni della natura. Fermiamoci un attimo e ascoltiamo quello che ci circonda. Anche le voci che talvolta ci possono dare fastidio. Ma se le ascoltiamo qualcosa nel nostro cuore rimane di bello. Un altro evento che mi ha davvero colpito è stato al bar. Ero seduto a bere il caffè. E di fronte a me c'era un uomo che beveva il caffè ma nel frattempo scriveva un tacquino con una penna stilografica bellissima. Io mi sono soffermato su quella penna che era stupenda. Non mi ho mai vista una così bella. Però poi la mia attenzione si è fermata sul modo in cui lui scriveva ogni singola parola. Cioè sembrava che dipingesse un quadro. E allora questa cosa mi ha fatto gustare questa bellezza delle piccole cose. Che tante volte noi facciamo dei gesti per routine. Continuamente senza neanche pensarci. Ma ogni gesto racchiude una bellezza straordinaria. Allora dobbiamo davvero fermarci. Dobbiamo davvero recuperare la semplicità della nostra vita. Perché la semplicità è quella lente che ci permette di guardare la bellezza fino in fondo. Ognuno di noi ha dentro una bellezza favolosa. E io vorrei davvero aiutarvi a scrostare questo cuore che è preso troppo dalle mille cose da fare. Dalle sofferenze che ci accadono. Dalle situazioni tristi. Scrostare questo cuore per dargli quella luce che merita. Tutti siamo belli. Tutti siamo straordinari. Perché tutti abbiamo questa luce che possiamo donare agli altri. Però questo può accadere solo se distruggiamo questo pregiudizio. Vorrei farvi una domanda. Anche due, anche tre. La prima. Vi è mai capitato di giudicare una persona a 100, 200, 300, 400 metri di distanza? Alzate la mano. Alzate. Con me non potete dire le bugie. Vi è mai capitato di giudicare una persona per come era vestita, per i capelli, per le scarpe? Alzate la mano. Non potete dire le bugie. E un'altra domanda vorrei farvi. Vi è mai capitato di giudicare una persona senza nemmeno conoscerla? Solo per sentito dire. Alzate la mano. Guarda, vi vedo, eh? Allora questo cosa ci fa capire? Che dobbiamo abbattere questo muro del pregiudizio. Tutti abbiamo qualcosa da dare. Qualcosa di bello che possiamo donare. Ma dobbiamo davvero crederci. Perché solo così riusciamo a cambiare la nostra storia personale. La storia delle persone che ci stanno accanto. La storia, chissà, anche dell'umanità. Ma se non cambiamo prima l'ordinario, il semplice, il nostro vissuto di ogni giorno, non potremo mai cambiare la storia dell'umanità. Noi quando sentiamo in questi tempi guerre, situazioni difficili, ci viene davvero sempre in mente di dire a noi stessi, se fossi io al potere farei questo. Allora io dico questo. Prima di risolvere le guerre mondiali, le situazioni difficili di fame nel mondo, le situazioni di sofferenza, cominciamo a guarire, a portare pace con i piccoli gesti, della bellezza piccola dei gesti, nella nostra vita quotidiana. Rapporti lacerati, situazioni difficili. Ognuno di noi ha delle guerre da risolvere. Allora facciamolo. Cominciamo dal nostro piccolo, perché poi dal piccolo diventa più grande, poi più grande ancora, e poi diventa immenso, infinito, e finalmente l'umanità tocca il divino. Tocchiamo questo divino che ci chiama a questa bellezza infinita. Ma questa bellezza la possiamo trovare dentro di noi, se ci crediamo davvero. Allora vorrei chiedervi una cosa. Chiudete un attimo gli occhi. Lo so che talvolta chiudere gli occhi si ha un po' di paura, perché è come se perdessimo il controllo. Cominciamo a perdere un po' il controllo. Non dobbiamo avere paura. Chiudete un attimo gli occhi e pensate ad una cosa che vi è capitata in questi giorni, oggi, che vi ha procurato gioia. Che può essere anche il piatto di pasta, può essere un incontro, può essere un tramonto, può essere un monumento bellissimo. Non so, pensate. E rivivete un attimo quella gioia. Vi do cinque secondi. Aprite gli occhi. Allora, questa gioia dovete tenerla fissa nella mente e nel cuore, nei momenti in cui siete tristi, nei momenti in cui vedete che state soffrendo, nei momenti in cui pensate che la vostra vita è un disastro, che vi è crollato il mondo addosso. In quel momento pensate a quella gioia perché ritornate in voi stessi e vi ricordate che la vita è bella, che la vita va vissuta e che la bellezza è ognuno di noi. Allora quello che vi auguro è questo. Gustate la bellezza che è dentro di voi. Gustate la bellezza che è accanto a voi. Gustate la bellezza dell'infinito. Grazie. Grazie.