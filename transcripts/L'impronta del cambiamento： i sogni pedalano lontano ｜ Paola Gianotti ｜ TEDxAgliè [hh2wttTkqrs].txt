 Oggi vi porto con me a pedalare per 30.000 km intorno al mondo, pedalando per 250 km tutti i giorni e cercando di sfidare voi stessi. Siete pronti? Bene. Dieci anni fa ho cambiato totalmente la mia vita perché sono passata dall'essere una consulente finanziaria al prendere la bicicletta per circumnavigare il globo e diventare la donna più veloce al mondo ad aver circumnavigato il globo in bicicletta. È stato il mio primo Guinness World Record nel 2014. Poi ci ho preso gusto e ho deciso di batterne altri tre. Quindi il secondo nel 2016 quando ho attraversato i 48 stati degli Stati Uniti in 43 giorni, ma iniziando a capire che quello che stavo facendo, quindi esclusivamente il record, non mi bastava più. E quindi ho iniziato a dare importanza anche ad altro. E ho raccolto i fondi per acquistare 100 biciclette che ho donato a 100 donne che vivono in Uganda ai confini con il Karamoja nella zona del Sud Sudan. Il terzo nel 2017 ho attraversato da nord a sud il Giappone e l'ultimo, secondo me il più divertente, nel 2020. Quando tutti eravamo chiusi in casa a causa della pandemia ho pedalato in casa per 12 ore consecutive, per 366 chilometri, raccogliendo i fondi per acquistare 10.600 mascherine che ho donato a due ospedali piemontesi. Ma prima di raccontarvi questi 30.000 chilometri intorno al mondo e poi anche che cosa è cambiato dopo questa svolta di vita pazzesca, voglio raccontarvi chi sono. Ho 43 anni, sono da sempre una grande viaggiatrice, una grande sportiva, ma la bicicletta, pensate, che è arrivata tardissimo nella mia vita, perché ho iniziato a pedalare che avevo 28 anni e a 33 ho deciso di fare questo giro del mondo in bicicletta. Ma soprattutto sono una grande sognatrice. non mi sono svegliata una mattina e ho deciso di fare il giro del mondo in bici, ma arrivo da un percorso che mi ha fatto capire che la strada che stavo percorrendo era una strada totalmente diversa da quella che volevo percorrere. Perché? Perché è un passato assolutamente classico, una laurea in economia presa per dovere e non per piacere, perché avessi ascoltato me stessa avrei probabilmente fatto l'ISE o qualcosa legato più alle mie passioni. E dopo la laurea in economia sono andata a lavorare in consulenza a Milano per una grossa società di consulenza finanziaria. Un mondo molto lontano dai miei valori, dalle mie passioni, ma sono andata lì perché mi sembrava la strada più giusta. E poi dopo qualche anno mi sono resa conto che io odio i numeri, non ci capisco niente, nonostante la mia laurea in economia, che quindi forse lavorare in consulenza non era la cosa migliore. E così cosa ho fatto? Sono tornata ad Ivrea, dove vivo attualmente, e ho deciso di aprire la mia società. La mia società di organizzazione di eventi sportivi e culturali, che ho chiamato Treehouse. E la Treehouse è la classica casetta sugli alberi che tutti i bambini vorrebbero costruire, ma per costruire l'hanno bisogno dell'aiuto dei genitori. E la mia idea era quella di aiutare le imprese in un percorso di team building e di crescita. L'ho aperta nel 2008, come sapete è stato un momento a livello economico mondiale disastroso, ma io ci ho messo tutta la passione, tutta la mia energia, tutto quello in cui credevo e anche i soldi che avevo accumulato prima per aprire questa società. Ho lavorato un anno, due anni, tre anni, quattro anni e dopo quattro anni la mia società è miseramente fallita. E in quel momento ho vissuto un momento di crisi importante, perché avevo 32 anni, non sapevo cosa fare, tutti i miei amici avevano già il loro lavoro, erano già sposati, qualcuno con figli, avvano già la loro carriera. E io in quel momento mi sono resa conto che di fronte a me potevo avere due soluzioni. La prima era probabilmente tornare a lavorare in consulenza, fare un lavoro che non mi piaceva. La seconda era provare a trasformare quello che fino in quel momento era stato il mio peggior fallimento in un ipotetico successo. E in quel momento ho deciso di tentare di fare questo giro del mondo in bicicletta, che ho chiamato Key Brave, che so che grammaticalmente in inglese non è corretto, ma per me era lo slogan forte per non mollare mai sui pedali. E voleva essere anche uno slogan per tutte le persone che in quel momento stavano vivendo un momento di difficoltà. Ovviamente dal dire faccio un giro del mondo a effettuarlo ci passa sotto la qualunque. E perché? Perché io ho dovuto pedalare per 30.000 chilometri in meno di 144 giorni, che voleva dire stare in sella una media che andava dalle 16 alle 18 ore tutti i giorni per cinque mesi consecutivamente. Ma soprattutto dietro cosa c'è? Un'organizzazione e una pianificazione importantissima. Una pianificazione che vuol dire pedalare in tutti i continenti, attraversare 24 paese, attraversare 25 frontiere. E poi una pianificazione economica, perché ho contattato, non avevo i soldi che mi servivano per partire, ho contattato 4.000 aziende, scrivendo a 4.000 direttori marketing diversi per chiedere un supporto di sponsorizzazione. E di questi 4.000 pensate mi hanno risposto in 400 con un sacco di complimenti ma nessuno mi ha dato un soldo. E quindi diventava ovviamente difficile. Poi finalmente dopo un po' sono riuscita a trovare i soldi che mi sono serviti per partire. E poi un allenamento fisico e mentale ovviamente per riuscire a tenere tutti quei chilometri per tutto quel tempo. Ma finalmente riesco a pianificare questo giro del mondo e il sogno inizia. Inizia l'8 marzo del 2014. L'8 marzo non è stata una data scelta a caso, ma volevo ancora di più sottolineare la forza di noi donne, perché molto spesso purtroppo il ciclismo è associato solamente agli uomini. E quindi io ho scelto l'8 marzo per partire. Sono partita da Ivrea, dalla mia città, ho fatto tutta la costa della Francia, della Spagna e del Portogallo per arrivare fino a Lisbona, dove ho messo il primo punto fermo della mia impresa. E poi mi sono spostata in Sud America. Sono partita da Buenos Aires, sono scesa verso la Patagonia, ho attraversato tutta l'Argentina per fare tutta la costa del Cile e del Perù. E il Sud America è stato difficilissimo, in particolar modo per due motivi. Uno perché tutti i giorni trovavo 4.000-5.000 metri di dislivello, quindi tantissima salita. Ma poi soprattutto per il nemico numero uno, che è stato il clima. Perché quando si affronta una salita c'è poi la soddisfazione della discesa. Ma quando affronti il vento contro per 100 giorni di 144 diventa molto frustrante. E in Sud America in particolar modo mi sono dovuta adattare a quello che stava succedendo, perché non dipendeva da me. Ma mi sono resa conto in quel momento che avevo bisogno di un aiuto. E quello aiuto è arrivato da dei giochi mentali che mi sono inventata per superare la difficoltà del momento e non pensare alla difficoltà del vento. E uno di questi è quello che io chiamo la linea bianca, il gioco della linea bianca. Che è la linea che vedete in questa fotografia e che è la linea che separa la carreggiata da dove pedalavo io. Che avrebbe potuto raccontare se avesse potuto parlare. E pensate che era diventata una compagna, un'amica fedele. E in certi momenti ero arrivata a parlare alla linea bianca. Meno male che non mi ha mai risposto perché sennò iniziavo veramente a preoccuparmi. E poi lascio il Sud America e mi sposto negli Stati Uniti. E negli Stati Uniti faccio un classico cost to cost da Miami fino a San Francisco. Un cost to cost bellissimo dove mi rendo conto che posso battere questo Guinness World Record. Perché a tre giorni dal San Francisco, dalla fine degli Stati Uniti, ero otto giorni sotto il record della ragazza precedente. Fino a quando, il 16 di maggio, mi investe un'automobilista dopo 15.000 km nel bel mezzo del deserto che collega la California con l'Arizona e mi rompe la quinta vertebra cervicale. Vivo uno dei momenti più difficili fino ad ora della mia vita, dove non volevo assolutamente accettare il perché si stava fermando questo sogno, ma soprattutto difficile dal punto di vista fisico, perché io non sapevo se potevo continuare a camminare. Quando i medici mi hanno detto che la vertebra era rotta a metà, ma che un giorno avrei potuto prendere la bicicletta e probabilmente tornare a pedalare, ho deciso che nessuno poteva portare via quello che era il mio sogno più grande, il mio obiettivo più importante. E quindi ho deciso di tentare di guarire e di ripartire. Mi sono fermata due mesi negli Stati Uniti, sono dovuta tornare in Italia perché la mia vertebra era ancora troppo aperta e dopo quattro mesi esatti sono tornata sul punto dell'incidente per riprendere il mio giro del mondo e completare i 15.000 km che mancavano. E perché ho fatto tutto questo? Perché mi sono resa conto che nella vita ogni stop è sempre e solo un nuovo start, che ci fermeremo mille volte ma che possiamo sempre ripartire. Ma non l'ho fatto solo per questo motivo, l'ho fatto anche perché il giorno dopo l'incidente ho ricevuto migliaia di messaggi da persone di tutto il mondo che mi incitavano a ripartire. E uno è stato il messaggio più bello, è stato il messaggio della mamma di un bimbo di Trieste che si chiama Sebastiano, che mi ha scritto Paola spero tanto che tu possa ripartire perché io tutte le sere facevo vedere al mio bimbo che ha nove anni ed è malato di SLA1, malattia genetica mortale, le tue fotografie e il puntino che si muove intorno al mondo. E quindi spero tanto che tu possa ripartire per continuare a far sorridere Sebastiano ma soprattutto per continuare a fargli vedere il mondo attraverso i tuoi occhi. E capite che quando si riceve un messaggio di questo tipo si diventa responsabili non soltanto più del proprio sogno ma anche del sogno di migliaia di persone che in quel momento stanno prendendo forza da qualcosa che stai facendo. E quindi per me, per Sebastiano e per tutte le persone che in quel momento stavano facendo qualcosa di bello e di importante ho deciso di ripartire. Sono ripartito, ho finito le tappe che mancavano negli Stati Uniti e poi mi sono spostata in Australia. Ho finito in Asia, ho finito gli ultimi 15.000 chilometri che mancavano e dopodiché sono finalmente riuscita a tornare ad Ivrea dopo 144 giorni e dopo 29.430 chilometri pedalati intorno al mondo. E quando ho tagliato il traguardo battendo poi ufficialmente il record di otto giorni mi sono resa conto di quanto i nostri sogni siano per la maggior parte raggiungibili. Sono assolutamente consapevole del fatto che non siano tutti in assoluto raggiungibili ma la maggior parte sono raggiungibili. E tagliare quel traguardo mi ha fatto capire quanto sia importante vivere delle esperienze di vita, delle esperienze umane e anche di condivisione. Ma soprattutto mi sono resa conto dell'importanza di dare qualche cosa agli altri. Ed è questo il motivo per cui quando sono tornata, fresca anche dell'incidente che avevo appena avuto negli Stati Uniti, ho capito l'importanza di combattere per quello in cui si crede. E io il giorno dopo che sono tornata sono stata invitata da Marco Cavorso, che è il padre di Tommaso, che è un ragazzo di dieci anni che è stato ucciso da un automobilista a Firenze mentre si stava allenando con la sua squadra nelle strade di casa. E suo padre, Marco Cavorso, stava scrivendo nel 2014, proprio quando sono tornata io il libro Tommy sapeva correre di suo figlio. E mi ha fatto capire e mi ha trasmesso l'importanza veramente del cercare di cambiare e di spendere il proprio tempo non soltanto per noi stessi, non soltanto per i record, non soltanto per i nostri obiettivi, ma che quegli obiettivi abbiano un impatto anche sugli altri. Ed è il motivo per cui insieme a lui e insieme a Maurizio Fondres, che è stato campione mondiale di ciclismo, ho aperto un'associazione, l'associazione Io rispetto il ciclista e ad oggi cerchiamo di sensibilizzare tutta l'Italia per fare in modo che non venga più ucciso un ciclista ogni 35 ore sulle nostre strade. Ma rispetto per me non è solo rispetto per il ciclista, perché poi questa parola rispetto ha fatto parte per questi dieci anni della mia vita e l'ho anche tramutata e l'ho tramutata non soltanto nel rispetto del ciclista sulla strada, ma anche nel rispetto delle persone, nel rispetto degli animali, nel rispetto dell'ambiente e nel rispetto del pianeta. E quindi nel 2022 ho deciso di mettere a dimora 2022 alberi attraversando tutta l'Europa e partendo da Soccolma per arrivare fino a Milano, ovviamente in bicicletta perché quello è il mezzo che ormai avrete capito di cui non posso fare meno, ma perché mettere a dimora gli alberi? Perché l'albero per me è un simbolo di vita, è un simbolo di resilienza e soprattutto perché purtroppo ci sono grossissimi problemi come sono sotto gli occhi di tutti di cambiamento climatico. E proprio per il cambiamento climatico lo scorso anno e sempre continuando a cercare di fare qualche cosa che avesse un impatto importante ho attraversato il mato grosso in bicicletta, che è uno stato al centro del Brasile, che è stato deforestato per l'80% per fare spazio all'agricoltura estensiva che serve principalmente per gli allevamenti intensivi in Europa, in Cina e negli Stati Uniti. E quindi anche questa attraversata che ho concluso incontrando la riserva di Indios a Santa Clara è stata un'esperienza fortissima, è stata un'ulteriore esperienza che mi ha fatto capire che tutto quello che noi facciamo, ogni nostro comportamento quotidiano, anche se non ce ne rendiamo conto, ha un impatto, ha un impatto sulle persone, ha un impatto sul resto del mondo. E non solo qui, ma un impatto magari a 10.000 km di distanza. E quindi, prima di chiudere il mio speech, ho racchiuso in questa slide quelli che sono gli insegnamenti per me più importanti, quelli che mi sono portata a casa da questi dieci anni di cambio di vita. ogni stop è solo un nuovo start. Ci credo tantissimo questa frase, ci fermeremo tante volte, ma possiamo ripartire. E quando ripartiamo siamo più forti. E perché siamo più forti? Perché abbiamo nello zainetto l'esperienza di aver superato un ostacolo difficile. Cerchiamo di trasformare i nostri fallimenti in un ipotetico successo. Comunque prendiamo, impariamo dai nostri fallimenti, perché ogni fallimento è solo e puramente un insegnamento. Cerchiamo di avere il coraggio di cambiare. Perché tante volte troviamo tante scuse. Non ho più l'età per fare qualche cosa, non ho tempo, non ho soldi. Ma in realtà non è vero. Sono tutte scuse per non cambiare, per non prendere una nuova strada e essere le persone che vogliamo. E poi condividiamo. Questa è un'occasione giustissima per condividere. Condividiamo le nostre esperienze, perché attraverso la condivisione, come a me è successo con Sebastiano, incontrando la sua famiglia, che poi sono andata a conoscere quando sono arrivata a Trieste verso la fine del giro del mondo, è stato uno veramente dei record più importanti della mia vita. Seguiamo i nostri valori. Certe volte non ce ne rendiamo conto, ne abbiamo tantissimi, ma li diamo per scontato. Ma non sono scontati, perché se noi viviamo la nostra vita, secondo i nostri valori, viviamo la vita che veramente vogliamo noi e lottiamo per quello in cui crediamo. Spendiamo una parte del nostro tempo per lottare in quello in cui crediamo. Cercando ovviamente di vivere in modo rispettoso in nome di tutte le comunità del mondo, in nome dell'ambiente e poi per ultimo ricordiamoci di sorridere. Credo che se ognuno di noi sorridesse un po' di più ci sarebbe un mondo più bello e quindi auguro veramente a tutti, keep braving, abbiate il coraggio e keep moving, non fermatevi mai e ricordatevi che non sono importanti i passi che facciamo, ma sono importanti le impronte che lasciamo. Grazie. Grazie.