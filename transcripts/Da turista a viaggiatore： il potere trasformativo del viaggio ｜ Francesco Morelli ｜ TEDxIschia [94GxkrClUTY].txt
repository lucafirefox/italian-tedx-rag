 Il passaporto italiano Sapevate che il passaporto italiano è il più potente al mondo? Ci consente, infatti, di viaggiare in 194 paesi su 227, semplicemente facendo una richiesta di visto, o delle volte anche senza. Questo piccolo e spesso sottovalutato libricino è sinonimo di libertà. E la libertà è un privilegio. Che al passaporto italiano, infatti, ha molte più opportunità di viaggio, studio e lavoro nel mondo. Tuttavia, nonostante la maggior parte degli italiani abbia il passaporto, questa grande fortuna non è spesso sfruttata. Dai dati di Stato del 2023, infatti, emerge che il 21% delle persone che hanno fatto un viaggio è andata all'estero. E di queste, quasi il 90% ha scelto come una destinazione una meta europea. Che cosa vuol dire? Che, appunto, con questa grande fortuna che abbiamo tra le mani, questo privilegio non viene per nulla sfruttato. E i motivi principali sono tre. I soldi. L'Italia, stratta versando un periodo di grandi difficoltà. Il caro energia, l'inflazione, la perdita di potere d'acquisto, comparata all'immobilità degli stipendi, non ci consente di prenderci il rischio di andare in vacanza uno o più volte l'anno. Il lavoro. In una società votata alla performance e alla competizione, in cui non c'è tempo per fermarsi e semplicemente vivere, andare in vacanza con le due settimane estive e qualche weekend o poco più durante l'anno sembra non essere abbastanza per staccare la spina dalla routine quotidiana. La cultura. Viviamo, indubbiamente, in uno dei paesi più belli del mondo. E da sempre siamo stati abituati ad essere visitati piuttosto che essere visitatori. Veniamo poi da decenni di turismo organizzato, il famoso villaggio all inclusive, quello in cui, pur spostandoti nel mondo, sembra sempre di essere a casa tua, con le tue comodità, e di tuoi limiti. È vero, la cucina italiana è imbattibile. E io sono il primo a cercare un'ottima pizza napoletana in ogni angolo di mondo. Questa era in India. Ma quanto è bello provare nuovi sapori o addirittura mangiare per terra, con le mani. Aggiungiamoci poi una buona dose di negatività, propinata dai mezzi di comunicazione classici, soprattutto dopo la pandemia, ed il danno è fatto. È stata invece proprio la pandemia ad insegnarmi che dovevo vivere oggi, qui ed ora, per non pentirmi di quando sarebbe stato troppo tardi, nonostante la società mi dicesse che a 30 anni non potevo lasciare il lavoro ed iniziare a viaggiare. Ho iniziato a viaggiare per smentire tutte quelle voci che mi volevano far credere che il mondo fosse un posto pericoloso, quando invece sono molte di più le persone che sono disposte ad aiutarci rispetto a quelle che vogliono farci del male. Ho iniziato a viaggiare per scappare da una società che non ho mai sentito mia, alla ricerca di un posto da chiamare casa, un luogo a cui appartengo, per scoprire poi che il mondo è la mia casa, e che le persone che incontri fanno il paradiso che stai cercando, creano il tuo mondo. Ho voluto correre il rischio di sperimentare di persona che se ti dai il permesso di interessarti a ciò che non sei tu, il tuo contesto, il tuo modo di vedere il mondo, di fare le cose, se invece di tenere a distanza ciò che è diverso, anzi lo rendi magnetico, non puoi far altro che crescere e diventare una persona migliore. Ci sono voluti anni però per trasformarmi da turista a viaggiatore. E sapete come ho fatto? Ho messo nel mio zaino la mia arma migliore. No, non questa qua. Ma il mio sorriso, e lo so, io sono fortunato perché ne ho due. Con il sorriso sono riuscito ad abbattere quei muri culturali, linguistici e mentali, permettendomi di entrare in contatto con popolazioni locali e tribù indigene dei paesi che ho visitato, osservandone la vita, apprezzandone le diversità, accrescendo così il mio bagaglio. Nella foto precedente, quella con il macete, ero nella Amazonia Equadoriana, nella parte a confine con il Perù. Lì, oltre ad aver vissuto una delle esperienze più belle della mia vita, in uno degli ecosistemi più incredibili al mondo, ho avuto l'opportunità di passare del tempo con una delle tribù indigene che la abitano, i Sequoia. I Sequoia sono una tribù indigena in via d'estinzione, che è riconosciuta per il loro acume sciamanico e per la conoscenza delle piante medicinali. I Sequoia preferiscono vivere lungo il corso dei piccoli fiumi nella giungla e di usufruire delle risorse naturali esistenti. Tuttavia, entrando in una delle loro capanne, sono rimasto sorpreso dalla presenza di una televisione, di una radio, di una Bibbia, e li ho sentiti persino lamentarsi che nel villaggio Whatsapp non funziona. Loro che fino a 15 anni fa praticavano il cannibalismo. Gli ho sentiti persino lamentarsi, anzi, mi hanno raccontato che qualcuno gli aveva regalato un impianto idrico che gli avrebbe permesso di usufruire di acqua potabile, ma che non sapevano come farlo funzionare. Quel qualcuno però ha un nome, il petrolio. L'Ecuador, infatti, è il maggior produttore di greggio amazzonico che vede da decenni contaminazioni e abuso di diritti per mano dell'industria petrolifera. Le acque, infatti, dei fiumi non sono più balneabili e utilizzabili, e i Sequoia non possono fare più affidamento sulle loro attività tradizionali, come la pesca, la caccia o l'agricoltura. Nei loro occhi e nelle loro parole ho avvertito un forte senso di confusione. Quel tentativo di proteggere la loro casa, il polmone del mondo, e l'approccio forzato alla cultura occidentale. E mi sono sentito terribilmente in colpa, pensando all'impatto che abbiamo sul mondo, semplicemente vivendo le nostre vite a migliaia di chilometri di distanza. Ho provato lo stesso sentimento attraversando il confine via mare tra Panama e Colombia, arrivando alle isole San Blas, uno dei posti più puri ed incredibili che io abbia mai visto. Su queste isole vivono i cuna, una fiera e schiva popolazione che da anni lotta per proteggere la propria indipendenza e le proprie tradizioni. Una volta arrivato sull'isola, subito mi hanno mostrato la capanna e l'amaca dove avrei dormito, e poi mi hanno detto di andare a fare un giro dell'isola e di portare con me una busta nel caso in cui avessi trovato dell'immondizia. Ero ben felice di contribuire alla pulizia di uno degli ultimi paradisi rimasti in terra. Sporcarsi le mani, fare qualcosa di concreto, non solo essere spettatori, contribuire a supportare queste popolazioni che in questi paradisi vivono, questo vuol dire essere viaggiatori. Dopo qualche minuto, qualche metro però, avevamo già raccolto tre bustoni di immondizia così. E lo spettacolo davanti ai nostri occhi era disastroso. Ferri da stiro, copertoni d'auto, polastica di ogni genere. E le domande sono soltanto spontanee. Da dove proviene tutta questa immondizia? Di chi è la responsabilità di questo scempio? Sicuramente non dei cuna che vivono di pesca, agricoltura e barattano in terraferma ragoste e noci da cocco per un po' di riso e del carburante per le loro barche. Recentemente invece sono stato in Sri Lanka, la cosiddetta lacrima dell'India. Un paese meraviglioso che da anni cerca di riprendersi da una crisi economica disastrosa e da decenni di guerra civile. Nonostante queste difficoltà però, il popolo cingalesi non ha mai smesso di praticare la gentilezza e l'accoglienza fatta di sorrisi, di occhi espressivi, di sguardi che dicono molto più di tante parole. Più di una volta non mi sono potuto rifiutare alla richiesta di andare a pranzo o a cena a casa di una delle famiglie locali, spinte dalla curiosità e dalla gioia di avere uno straniero a casa propria. Tra quelle case grezze, tetti di lamiera e pavimenti dove dormono fino a dieci persone mi sono sentito minuscolo. Loro, che non avevano nulla, mi hanno offerto tutto, mentre noi restiamo chiusi nelle nostre vite stragolme di superfluo. Lui è Ramon, un ragazzo della mia età che ha tre bambini, che puntualmente lascia per salpare alla volta dell'oceano su un peschereccio con il rischio di non vederli mai più. In una cena a casa sua, gli ho chiesto, Ramon, qual è il tuo sogno? E lui mi ha risposto, il mio sogno è che i miei figli possano viaggiare, uscire dallo Sri Lanka, conoscere nuove culture, studiare e avere un futuro migliore del mio presente. È per questo che rischio la vita ogni giorno in mare, lo faccio per loro. Ecco, perché vi ho raccontato queste storie? Perché nonostante i confini geopolitici, le differenze culturali, gli stili di vita completamente diversi, i Sequoia, i Kuna, Ramon e noi tutti siamo legati, sin dalle origini, da un filo invisibile, in quanto abitanti di questo pianeta, in quanto esseri umani. E questo me l'ha insegnato il viaggio. Viaggiare mi ha cambiato, mi ha fatto crescere. E sto cercando di portare nella mia vita quotidiana tutto quello che ho appreso lì fuori. Noi che abbiamo il potere di scegliere, abbiamo il dovere di esplorare, di conoscere. È così che da turisti si diventa viaggiatori. Prima di salutarvi vorrei fare con voi un gioco. Siete pronti? Chiudete gli occhi. Immaginate quel luogo dove siete sempre voluti andare. Dove siete? Cosa vedete? Con chi siete? Che profumi ci sono? Potete riaprire gli occhi. Credo che ognuno di voi abbia viaggiato con l'immaginazione. Cioè, chi sarà andato su una di quelle isole deserte con spiagge bianche e mare cristallino. Chi in montagna. Chi tra i grattacieli futuristici di una città. Qualunque sia il luogo che avete immaginato, stasera fatevi una promessa. Da qui ad un anno, prendete il vostro passaporto e andateci. Buon viaggio e buona vita. Grazie. Grazie. Grazie.