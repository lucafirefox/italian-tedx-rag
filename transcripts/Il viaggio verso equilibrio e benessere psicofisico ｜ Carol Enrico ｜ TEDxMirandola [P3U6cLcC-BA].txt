 Maria Cappellate Revisore Impariamo fin da piccoli che la nostra vita è una linea. Una linea che va da un punto A a un punto B. Vai a scuola, studi, frequenti l'università, inizia a lavorare, crea la tua famiglia. Siamo abituati a questo. E io stessa mi rendo conto di quanto la mia vita sia stata lineare. A tre anni ho iniziato danza classica, a partire dall'età di sei anni per ogni anno ho affrontato gli esami per certificarmi con la Royal Ballet, la compagnia di danza inglese, e a partire da 14 anni ho iniziato a lavorare in compagnia di danza. Sono sempre stata abituata alla disciplina, all'estrema disciplina, alla rigidità. E quella è sempre stata la mia quotidianità, la mia vita, la mia abitudine. E sono stata io stessa a chiedere ai miei genitori a tre anni di portarmi a danza. Quindi ero fermamente convinta di quello che volevo e dovevo fare. Ero convinta della mia linea. Quindi il mio percorso sembrava già scritto, non esisteva nient'altro. A un certo punto però la mia linea si spezza. Nel 2013. A 18 anni scopro di avere una patologia degenerativa dovuta al sovraccarico di tutti quegli anni di forte allenamento e in cui ho richiesto veramente tantissimo al mio corpo. Quel 18 maggio 2013 per me è stato un crollo totale. La mia linea si è spezzata e l'unica cosa che riuscivo a vedere era nero. Sono passata a immaginare la mia vita in una compagnia di danza Cannes, a vedere il nero più totale. E lo ammetto, per me inizialmente è stata una vera e propria sconfitta. E anche solo il pensare o pronunciare quella parola per me significava di aver perso, di ammettere di aver perso la mia strada, la mia linea. Perché riuscivo a pensare solo alla parola sconfitta? Sono sempre stata una bimba molto competitiva. Sono figlia unica e i miei genitori mi hanno dato tutto. Tempo, dedizione, energie. E io d'altra parte ho sempre cercato di dimostrare a loro che tutto quello che loro facevano per me era speso bene, perché me lo meritavo. E infine sono figlia di ex piloti di rally. Quindi, involontariamente, sono cresciuta con l'idea che è molto bello partecipare. Quindi, nel mio caso, ovviamente non fare un rally o vincere una prova speciale, ma in realtà far parte di una compagnia di danza, del corpo di ballo. Ma è ancora più bello essere sul gradino più alto, essere una prima ballerina. E quando la linea si spezza, come è successo a me, è come se cadessi nel vuoto. E se il percorso lineare, con la sconfitta, si interrompe tutto. Non c'è nient'altro. E quando hai un crollo del genere, è come se rimanessi a nudo con te stesso, fai i conti con quello che è successo e inizi ad acquisire una consapevolezza differente di te stesso rispetto al passato. È come se non avessi più il parocchi da linea, ma inizi a capire veramente chi sei. In quel momento io ho messo in discussione me stessa, come persona. Ho valutato la situazione, ho cercato di capire se avessi potuto fare qualcosa di meglio, avessi potuto fare qualcosa in una maniera differente, o se semplicemente dovevo accettare che doveva andare così. Ho pensato alle mie qualità, ho preso consapevolezza di quello che potevo e volevo fare e mi sono resa conto che c'era un'altra strada, una seconda strada, un'altra opportunità e che non ero limitata dalla linea, ma c'erano tante e diverse opzioni. Ero già all'interno di un percorso che potevo definire io, che potevo modificarlo come un foglio bianco su cui abbozzare nel caso puoi cancellare. Non ero più sulla linea già tracciata. E quel modello di linea per me in quel momento non andava più bene e forse non va bene proprio nella vita in generale. Ho deciso quindi di trasformare quello che per me è sempre stata la mia passione, il mio lavoro, in altro, in insegnamento e nell'accompagnare le altre persone nel raggiungimento di un obiettivo, come ha fatto il mio fisioterapista con me. Quindi ho deciso di laurearmi in scienze motori e diventare una personal trainer. In quel mio momento di consapevolezza nel 2013, inevitabilmente e involontariamente, ho iniziato a valutare le persone che avevo attorno, a capire un attimo i rapporti che avevo con loro. E nel 2013 sempre ho conosciuto, ho imparato a conoscere e a capire che cos'è la solitudine. Perché io, al di fuori di quello che era il mio mondo, il mondo della danza, io non avevo nessun altro se non i miei genitori. Perché quelle relazioni erano funzionali alla mia quotidianità, ma fondamentalmente non mi davano nulla di più, non avevano un valore aggiunto e soprattutto non miglioravano la mia persona, anzi, creavano me spesso insicurezze. Ero immersa in un mondo, in un ambiente molto competitivo e in cui la svalutazione l'una dell'altra era l'ordine del giorno, era la normalità. E con la solitudine ho potuto acquisire gli elementi necessari per rendermi conto che anche i rapporti non sono linee, ma bensì sono cicli. Perché noi nel frattempo cambiamo, cresciamo e impariamo a dare il giusto valore a quel rapporto. E con questi elementi che acquisiamo riusciamo anche a definire quelli che sono i rapporti tossici, quindi quelli che ci fanno stare male, e quelli invece che ci fanno stare bene. Li definiamo e li scegliamo. Se io all'inizio percepivo tutto come una sconfitta, ho poi percepito e vissuto tutto come una rinascita. Ovviamente non dimenticherò mai tutto il processo di crescita e non dimenticherò mai il mio percorso sulla linea, perché mi ha formato. Ma solo con la rottura ho potuto acquisire gli elementi per essere libera e consapevole di quello che potevo e che posso fare ancora. E anche la solitudine, quindi stare da sola, sola con me stessa, è stato fondamentale, è stato necessario per tutto il processo, per essere veramente in grado di prendere delle decisioni per quello che voglio io, per quello che so di essere io, senza farmi influenzare da nessun altro pensiero. E un continuo turbinio è come una strada piena di tornanti, in cui continui a metterti in discussione come persona, continui ad evolvere, a migliorarti, e lavorare su tanti aspetti, sia sui tuoi pregi, ma soprattutto sui tuoi difetti. E possiamo dire che continuiamo a cambiare costantemente per migliorare e conoscere meglio se stessi. È un po' il concetto di men sana in corpore sano, ma anche viceversa, perché è un lavoro interiore, ma che si rispecchia anche sull'aspetto esteriore. E se dovessi parlare con me stessa di dieci anni fa, le direi che in realtà siamo fatti più di cicli, di continui cicli, che continuiamo ad evolverci, a cambiare, e che la nostra vita è un cerchio, piuttosto che è una linea retta che va da un punto A a un punto B. E che se c'è una rottura, non è una sconfitta. La nostra vita fondamentalmente è fatta di continue conclusioni e di nuovi inizi, costantemente. Pensa alla tua vita, a quello che stai facendo, vivendo, a quello che stai cambiando e quello che sta cambiando attorno a te. Come sarebbe vivere ogni singola cosa come una nuova apertura, un nuovo inizio. E non come un qualcosa che per forza si conclude, termina, ma come un qualcosa che ci stimola a crescere, a cambiare, ad essere cerchi e non linee. Grazie.