 Immaginate una creatura in forme, più o meno rotondeggiante, con una grande bocca al centro e tante piccole promaggini che vanno in tutte le direzioni. C'è una grande quantità di cibo che arriva a questa bocca, è una quantità di cibo ben superiore a quella che questa creatura sia realmente in grado di mangiare. Per contro le sostanze nutritive faticano ad arrivare a queste propaggini, a questi arti che tendono quasi ad incancrenirsi. È un'immagine piuttosto forte, un po' disgustosa, ed è esattamente questa che avevo in mente quando ho iniziato a scrivere questo libro sulla sostenibilità urbana, che è stato appena citato, la città vivente. Che cosa succede? Succede che noi abbiamo un centro, un centro della città che divora tutto, anzi non riesce a divorare quasi tutto quello che arriva. Per contro il sistema circolatorio delle infrastrutture urbane fa fatica a raggiungere le periferie, l'acquedotto, l'illuminazione pubblica, il trasporto. E questo fa sì che nelle periferie si accumuli una sporcizia, spesso inquinamento, un degrado ambientale che diventa degrado sociale e che finisce con il coinvolgere tutta quanta la città. Ecco, questa immagine della città vivente non è una novità. È stata introdotta la prima volta da Abel Wallman nel 1965. Lui parlò per primo di metabolismo urbano, facendo un paragone con il metabolismo di tutti gli esseri viventi. Noi abbiamo un flusso in entrata di materia e di energia che viene parzialmente utilizzato all'interno della città, che determina l'accumulo di sporcizia ed inquinanti all'interno delle città, soprattutto nelle periferie, e poi abbiamo questo flusso in uscita di cose che vengono, di scarti che vengono portati fuori. Ecco, questo metabolismo ha la caratteristica di essere assolutamente lineare. E questa è la grande differenza rispetto a tutti gli organismi viventi che hanno invece un metabolismo assolutamente circolare. Circolare vuol dire che lo scarto prodotto da una cellula o da un organismo viene utilizzata da un'altra cellula o da un altro organismo come punto in ingresso del proprio ciclo metabolico. Proprio dal palco del TEDx Reggio Emilia, Valerio Rossi Albertini ha raccontato, evidenziato, come il nostro atto più naturale, che è il respiro, di fatto utilizzi lo scarto metabolico delle piante, che è l'ossigeno, e questo faccia sì che il nostro fiato emetta CO2, anidride carbonica, che viene utilizzata proprio dalle piante come punto in ingresso per la generazione di materia organica. Quindi potremmo dire che in questo sistema assolutamente interconnesso che ci lega a tutte le altre creature viventi, il nostro fiato diventa foglie, diventa fiori, diventa frutti, diventa alla fine cibo. Bene, se questo metabolismo circolare che Madre Natura ci propone è evidentemente assolutamente sostenibile, la domanda che ci facciamo è come possiamo fare per far sì che il metabolismo delle nostre città, che è lineare, possa diventare più circolare e quindi più sostenibile? La buona notizia è che ci sono tanti tipi di soluzioni, soluzioni trasversali, che toccano vari ambiti della sostenibilità urbana, e molte di queste soluzioni sono, come direi, tecnologie proposte dall'uomo, e questa cosa è un'ottima cosa, per carità, soltanto che certe volte noi finiamo con il peccare un po' di presunzione e di dimenticarci ciò che Madre Natura gratuitamente ci mette a disposizione. Albert Einstein soleva dire che tutto ciò che l'uomo può immaginare in realtà la natura l'ha già creato. E il professor Mancuso, con grande ironia, parla spesso di colonnine ad alta efficienza per il sequestro di anidride carbonica che altro non sarebbero che le piante. Le piante sono proprio una delle soluzioni, se non potremmo dire la soluzione, fornita da Madre Natura gratuitamente, migliore per toccare tutti questi ambiti di sostenibilità. Le soluzioni cosiddette basate sulla natura sono quelle che appunto gli addetti ai lavori chiamano nature based solutions oppure infrastrutture verdi. Le piante hanno questo vantaggio di creare tutta una serie di benefici in maniera naturale, in maniera assolutamente gratuita, che sono quelle che gli addetti ai lavori chiamano servizi ecosistemici. E guardate che non stiamo parlando soltanto di foreste urbane. A me oggi piacerebbe concentrarmi piuttosto sul ruolo del verde urbano privato. Parliamo di giardini, parliamo di siepi, di tetti e di pareti verdi, ma parliamo anche di terrazzi, parliamo di balconi. Potrei portarvi tanti esempi di pubblicazioni in questo senso, ma preferisco portarvi l'esempio della mia esperienza personale. E vi anticipo, le mie parole potrebbero sembrarvi quelle un po' di un'innamorata. Allora, io sono originaria di Modica in Sicilia, siamo nell'estremo sud-est dell'isola, un clima potete immaginare piuttosto secco e caldo durante l'estate. Io sono molto fortunata, ho a disposizione uno spazio esterno che per anni è stato incolto, e poi abbiamo trasformato in un giardino mediterraneo. Questo giardino è stato progettato, preferendo specie della flora spontanea locale, in maniera tale che fossero ben inserite, adattate a quel tipo di clima e che necessitino di poca acqua. Ve lo faccio vedere, eccolo qua. Io ne sono molto orgogliosa. Grazie a questo giardino ho imparato tantissime cose. Per esempio ad avere pazienza, nel rispettare i ritmi di madre natura. Ho trascorso qui bellissimi momenti di convivialità, insieme alle persone care, ma anche momenti di relax, in solitudine. Ho persino fatto un censimento di tutte le specie presenti. E guardate, proprio su questo cespuglio fiorito di salvia, l'anno scorso ho trovato quasi una decina di insetti impollinatori, di specie diverse. Questa la chiamano biodiversità. E questa evidenza ci insegna che la biodiversità non è fatta necessariamente di grandi spazi, quanto piuttosto di coerenza con il contesto in cui ci troviamo. Potrei raccontarvi della mia marmellata di limoni, vi potrei raccontare dell'origano, i capperi, le olive che riesco a raccogliere, a mettere via per l'inverno. Ma vorrei raccontarvi soprattutto del ruolo che questo piccolo giardino ha nella lotta al cambiamento climatico. Naturalmente, innanzitutto, dal punto di vista della mitigazione, perché le piante, lo sappiamo, sequestrano CO2 e tra l'altro assorbono anche le particelle inquinanti, quindi rendono l'aria più pulita. Ma soprattutto in termini di adattamento al cambiamento climatico. Quando piove, l'eccesso di acqua che si raccoglie dai tetti, dalle strade, arriva e viene assorbito dal suolo come un effetto spugna. Questo consente di limitare l'effetto allagamento. Ma soprattutto, la cosa di cui sono più orgogliosa, è che vi posso giurare che durante l'estate, anche queste ultime estate, caldissime, con picchi di 46-47 gradi, non ho mai avuto la necessità di accendere il climatizzatore o nemmeno un ventilatore, perché il microclima e la microventilazione che si generano grazie all'ombreggiatura, grazie all'umidità della vegetazione, sono tali che se vengono gestiti nel modo giusto all'interno dell'edificio, riescono a generare questo tipo di gradiente. 42 gradi esterni, 28 gradi interni. Zero consumo energetico, zero emissioni di CO2. E poi, nel momento in cui vado a fare la manutenzione di questo spazio, là in fondo potete vedere, c'è una compostiera, quindi gli sfalci io li metto nella mia compostiera o se sono tanti li porto all'isola ecologica, da dove verranno portati in un impianto di compostaggio o magari in un impianto proprio come questo, quindi gli sfalci saranno trasformati in compost o biogas, biometano, energia. Naturalmente ciascun giardino richiede comunque un po' d'acqua e quindi di energia per l'impianto di irrigazione, questo è vero. Però c'è la possibilità di utilizzare una cisterna di raccolta delle acque piovane o magari di realizzare un impianto di raccolta e di trattamento delle acque grigie dell'edificio, così come l'energia può essere generata da pannelli fotovoltaici. Che ne dite? Vi sembra abbastanza circolare? Con una sola soluzione, 100% naturale e gratuita, noi siamo riusciti a toccare tutti gli ambiti della sostenibilità urbana e della transizione ecologica. E vi dico anche di più, perché questo tipo di soluzioni consente persino di fare un passo in più dal punto di vista anche dell'impatto socio-economico. provate a pensare alla necessità di nuove figure professionali, nuove competenze che si possono generare, figure di progettisti, vivaisti, giardinieri, che con il loro lavoro tutti i giorni possono contribuire alla lotta al cambiamento climatico e a generare delle città molto più resilienti. Ora, è evidente che non tutti possiedono un giardino, però io mi ricordo molto bene che durante il lockdown tutti gli spazi esterni alle abitazioni, anche i più piccoli, i terrazzini, i balconi, le finestre, all'improvviso si sono rinverditi. Perché in quel momento noi tutti avevamo una grande necessità di poter disporre di ogni più piccolo spazio esterno per una questione proprio di sopravvivenza. Quindi questo ci dimostra che queste azioni si possono fare. È altrettanto evidente che purtroppo tantissime persone hanno necessità, bisogni ben più urgenti che non prendersi cura del verde. Ed io credo che sia proprio per questo motivo che chi ne ha la possibilità ne abbia quasi un obbligo morale, se volete. perché i benefici che le piante generano non sono soltanto per chi se ne prende cura, ma sono per tutte le persone. Diciamo che ciascuno di noi ha una responsabilità individuale e una responsabilità collettiva. La responsabilità collettiva io la identifico proprio con la cura. È evidente che non sarà un geranio o una finestra a salvarci dal cambiamento climatico, ma quella piccola pianta diventa un simbolo. Diventa il simbolo di una nuova consapevolezza, diventa il simbolo del riconoscimento della bellezza. E il prendersi cura del proprio spazio diventa per estensione prendersi cura delle altre persone, delle altre creature sul pianeta. Questo è il modo in cui ciascuno di noi diventa in qualche modo un agente del cambiamento, un protagonista di una svolta che è epocale, possiamo dire. E questo è anche la dimostrazione che questa svolta si può fare con piccoli gesti che magari già facciamo, che possiamo fare con poco. Ed è anche un'ulteriore dimostrazione, cioè che la sostenibilità è una scelta consapevole e arricchente. Ed è arricchente per chi la compie, per noi che la compiamo, e anche per le altre persone, e anche per tutto il resto delle creature che vive con noi su questo sistema interconnesso che è il pianeta. C'è un detto siciliano che dice ogni fighidieddo e musca è sostanza. Letteralmente vuol dire ogni fegatino di mosca è nutrimento. E vuol dire che ciascun contributo, per quanto piccolo sia, è pur sempre fondamentale, sostanziale, specialmente all'interno di un percorso comune, qual è quello che stiamo facendo, in cui è proprio l'unione che fa la forza. noi siamo parte di un sistema, un sistema che è profondamente interconnesso. Ed è come se Madre Natura ci stesse dicendo ogni azione che fai ha un impatto. e la tua responsabilità è fare in modo che ogni tua azione sia fatta in modo consapevole. Perché ogni azione, ogni contributo, per quanto piccolo, è unico ed è importante. Perché è la biodiversità che ci salverà e che garantisce la vita degli esseri umani. Mettete dei fiori nei vostri balconi. Grazie.