 Volevo iniziare con questo slide, che è il primo messaggio che io ho ricevuto, dove mi chiedevano di partecipare oggi. E io mi ricordo benissimo com'è andata dopo aver letto questo messaggio, perché l'ho letto. Ho detto, io me lo dimentico, non voglio sapere niente. Archiviato, eliminato. E un paio d'ore dopo mi telefona Valeria, la mia gente, dove mi dice, oh questa notizia pazzesca, ci vogliono per il tè di Roma, è una cosa stupenda, dobbiamo andare per forza. E io dentro di me pensavo, no, non ce la faccio. Però ho risposto, va bene, proviamoci. E mi ricordo che dopo aver risposto in quell'istante ho sentito quest'ansia fortissima. E questo non, ovviamente perché io non sia estremamente contenta di essere qua oggi, ma è più un terrore di parlare a un pubblico. È sempre stato un mio problema. E ovviamente sono super contenta di essere qua, con me e tutti i miei parenti, perché ovviamente ho chiamato tutti. Vado a parlare in università, mia nonna ci sta seguendo con il link. Però appunto sono stati giorni di dibattito interiore, perché c'era una parte di me che mi ricordava della me alle scuole medie, al liceo, che faceva fatica a parlare anche durante le interrogazioni orali davanti ai suoi compagni, per questa paura del giudizio che mi sono portata avanti fino all'università. La paura di essere giudicata da chi avevo di fronte. Dall'altra parte, per fortuna, una parte di me un po' più leggera, un po' più serena, che mi diceva, sai, fai questo lavoro da anni, sei abituata a stare sui set con tantissime persone che ti guardano, lo puoi fare, provaci. Insomma, questo dibattito è andato avanti per giorni, anzi, me lo sono trascinata dietro fino a pochi secondi prima di salire sul palco. La cosa importante e che mi rende felice è che oggi sono qua e per quanto mi riguarda potrei stare zitta per i prossimi dieci minuti, perché già il fatto di essere qui per me è una vittoria e mi sto commuovendo. Scusate. Sono qua anche se sto tremando e anche se sono decisamente uscita dalla mia zona di comfort e da quel pensare fuori dagli schemi che di solito io stessa mi impongo e che ogni tanto provano a limitarmi in qualche modo. e tra l'altro pensare fuori dagli schemi è anche il tema della giornata e volevo ringraziare le ragazze che mi hanno voluta qui oggi, che hanno sicuramente pensato un po' fuori dagli schemi. Quello che io penso è che se tutti riuscissimo a pensare un po' più fuori dagli schemi e ad aspettarci un po' di... Scusate. Ad aspettarci un po' l'inaspettato dalle altre persone, a cercare di non ridurle a uno stereotipo, a non etichettarla, a non chiuderle dentro una scatola, allora verrebbe più facile a tutti riuscire a emergere, a essere quello che veramente siamo. È come se uscire fuori dagli schemi e uscire dalla propria zona di comfort andassero di pari passo. Sono due cose che tutti abbiamo il diritto di fare e che tutti abbiamo il dovere di rispettare. È come se fosse un cerchio che si autoalimenta in qualche modo. E dobbiamo dare a tutti, soprattutto a noi stessi, la possibilità di farlo sempre. Vi racconto un po' quello che è stato il mio percorso dal punto di vista lavorativo. Ero al secondo anno di triennale, mi contatta un'agenzia all'estero e mi chiede se ho piacere a lavorare con loro come modella. E quindi appunto il terzo anno di università è stato un po' un avanti e indietro, davo qualche esame, andavo a viaggiare all'estero. Sono stati degli anni intensi che mi hanno lasciato tanto dentro, nel senso che il lavoro di modella è un bel lavoro, ma è un lavoro solamente estetico. Quindi nessuno ti chiede mai di dare una tua opinione, di parlare di te. Devi essere lì e ti fotografano e stai lì ferma, insomma. E mi sono portata un po' a questa parte anche nei lavori successivi, perché comunque negli anni dopo ho avuto sempre più seguito sui social. E quindi il mio lavoro è diventato un po' quello. Ho iniziato a lavorare come content creator e allora lì mi veniva richiesto un po' di più, perché un brand si affidava a me per pubblicizzare un loro prodotto e mi richiedevano una mia visione artistica della cosa. Quindi potevo metterci un po' più di me stessa, ma è sempre stato molto difficile uscire da quel ruolo che io mi ero ritagliata, quindi della ragazza che sta in posa e non parla di se stessa. Non pensavo di essere interessante, non pensavo che agli altri importasse veramente la mia opinione. Quindi sono rimasta per qualche anno in questa gabbia. E' una cosa che mi ha fatto soffrire, perché mi vedete come sono. Cioè io non volevo essere ridotta a un'immagine, io volevo cercare di farmi conoscere il più possibile dalle persone. E sono riuscita solo un paio di anni fa quando ho deciso di aprire il mio profilo TikTok con un'intenzione completamente diversa, nel senso che lì l'ho aperto e volevo essere me. Volevo parlare delle mie paure, delle mie insicurezze, dei miei problemi di autostima che ho avuto negli anni. E effettivamente sono riuscita a fare questa cosa, ho incontrato tantissime persone, tantissime ragazze magari più giovani, che stanno vivendo o hanno vissuto dei problemi di autostima come me, o determinate esperienze che io ho vissuto in passato e si ritrovano magari nelle mie parole. Ed è molto bello poter condividere questa cosa con altre persone. Questo switch che ho fatto non è stato per niente immediato, nel senso che ci sono voluti tanti anni, ho lavorato tantissimo su me stessa, ho fatto tantissima terapia, io sono in terapia da tantissimi anni, proprio per questi problemi che avevo e penso che fare terapia mi abbia aiutato moltissimo a essere più gentile con me stessa, riuscire ad apprezzarmi di più in qualche modo. Anche le cose che magari prima vedevo come dei difetti della mia personalità, adesso li vedo come punti di forza. Ad esempio questo fatto che sono così emotiva, io non riesco a controllarmi e qualche anno fa sarei morta per una scena del genere e questo mio scoppiare a piangere sarebbe stato veramente un problema. Adesso mi sento proprio leggera, cioè sono contenta di avervi fatto vedere comunque come sto e questa emotività è diventata una delle cose che mi piace di più di me stessa. Volevo concludere dicendovi di cercare il più possibile di uscire dalla vostra comfort zone, di pensare fuori dagli schemi, di fare quello che vorreste fare, di fallire e di imparare dei vostri fallimenti. Fate il vostro talk, rispondete alle mail che vi fanno paura, soprattutto se avete paura, ne varrà la pena. Grazie.