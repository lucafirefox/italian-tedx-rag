 La sociologia mi ha insegnato che i grandi temi sociali come le migrazioni, il lavoro, la povertà, non sono nient'altro che la somma di tante piccole e impercettibili storie di vita. Così come una galassia si compone delle sue stelle, sistemi e ammassi stellari tenuti insieme dalla reciproca forza di gravità, la società e i suoi fenomeni sono l'insieme di tutti quegli istanti, attimi, vite e relazioni tenuti insieme da una particolare forza di gravità. Ma quando è che un fenomeno sociale, quando è che una storia di vita come la mia o come quella di ognuno di voi diventa parte di un fenomeno sociale? In quale momento una singola stella e poi un'altra e poi un'altra e poi un'infinità di relazioni ci permette di vedere la galassia? E di cosa abbiamo bisogno per vedere che quelle singole storie di vita non sono solo storie, viaggi solitari, ma esperienze collettive, fortemente generazionali, piccole spie intermittenti che ci segnalano che siamo di fronte ad un problema. Il mio obiettivo di oggi è proprio quello di raccontarvi delle storie, una, poi un'altra e poi un'altra. Metterle insieme nel tentativo di svelarvi un nuovo mistero dell'universo. Un mistero che sembrerà strano è sempre stato di fronte ai nostri occhi. Per trovarlo e capirlo basterebbe solo alzare un po' lo sguardo e osservare. Osservare un quadro che si compone di tanti soggetti, centinaia di migliaia, è di uno sfondo bianco, freddo, che nel corso degli ultimi 15 anni è stato riempito di un'anima neutrale, impenetrabile, austera. Quei soggetti si chiamano Francesco, Valeria, Davide, Maria. Quello sfondo bianco, freddo, austero è l'università italiana. Maria, 25 anni, laureata in lingue, culture e letterature straniere. L'università non volevo farla, l'ho iniziata perché mi hanno costretta e l'ho finita perché mi sono costretta. Ho fatto l'università per i miei genitori. Io volevo laurearmi, volevo diplomarmi e andare a Londra a fare la sguattera, come diceva mio padre. Ho fatto comunque la sguattera durante l'università e dopo. In generale non so come ho fatto a passare gli esami, non ero mai pronta e chiaramente non mi interessava davvero quello che studiavo. Il mio percorso di studi lo posso riassumere come tante piccole botte di culo che in sei anni mi hanno permesso di finire la triennale. Francesco, 27 anni, studente in relazioni internazionali e analisi di scenario. Non supero un esame da più di un anno. Più volte mi sono ritirato ancora prima di sedermi ad un colloquio. Altre volte ho fatto completamente scena muta. Mi è capitato di dover smettere di studiare perché prima che l'ansia che provavo in quel momento si fociasse in un attacco di panico. Il pensiero di rinunciare agli studi mi è venuto in mente molte volte. Il percorso mi sembra più in salita che mai. Ciò che studio mi piace eppure non riesco a studiare con continuità e a programmare gli esami. Non riesco ad uscire da questa situazione ed anzi le sabbie mobili sembrano inventirmi ogni giorno di più, allontanandomi dai traguardi della mia vita. È frustrante. Davide, 29 anni, laureato in giurisprudenza. È difficile riuscire a sintetizzare sette anni di percorso e di visione universitaria. Ma forse è il caso di iniziare proprio da quel numero, il sette. La prima fase è stata caratterizzata dalla famosa frase «Prendi e porta a casa». Nel primo periodo dell'università non mi interessava molto quello che facevo. Tante lezioni, ma poche relazioni. Tanti esami, ma poco interesse a quello che significava quell'esame e a tutto ciò che circondava l'esame. Poi qualcosa è cambiato. Ed è cambiato quando mi sono detto che dovevo prendere 30 a tutti i costi. Perché il 30 è eccellenza. In quel periodo ho iniziato ad assaporare sulla mia pelle cosa fosse il burnout e cosa significasse vivere l'ansia del fallimento e dell'eccellenza. Questo periodo non ha fatto altro che farmi vivere l'ansia del futuro. Alice, 24 anni, laureanda in storia e civiltà. Grazie al buon funzionamento del welfare studentesco ho avuto il privilegio di poter studiare in una regione diversa dalla mia senza il peso di dover lavorare per permettermi gli studi. Ma questo privilegio si è trasformato presto in qualcosa di negativo quando ho sentito tutto il peso del dovermi sbrigare. Questo sia per i criteri di merito stringenti a cui siamo sottoposti noi borstisti sia perché ero profondamente convinta che quel tuo titolo di studio umanistico alla fine non mi servisse a niente e perché ero nell'ansia che laurearmi in tempo mi sarebbe servito per la giungla del mondo del lavoro. Sono entrata in depressione per lo stress dato dai troppi esami svolte in pochissime sessioni e dalla consapevolezza che quel mio titolo di studio umanistico non valesse comunque nulla. Dopo tutto questo malessere dico tossica è l'università perché tossica è la società. Viviamo nell'illusione che la nostra felicità arriverà poi e nel mentre ci affanniamo nel tentativo di non rimanere indietro rispetto agli altri perché sappiamo che se rimaniamo indietro annegheremmo da soli. Io mi sono sentita annegare da sola. Stefano, 28 anni, laureato in studi sulla pace e conflitti l'università italiana non ti forma non sviluppa il pensiero critico o abilità utili al mondo del lavoro ti mette su dei binari arrugginiti e ti obbliga a seguirli fino a che non hai memorizzato una serie infinita di libri, articoli, articoletti e così via. Io della Fiannale ricordo solo di aver memorizzato questi libri e di averli comitati oralmente o su carta. Niente di più e niente di meno. Quando poi mi sono trasferito in Svezia per studiare alla magistrale non sapevo sviluppare un pensiero mio per paura di uscire da quei famosi binari ed infatti durante il mio master in Svezia sono stato sospeso con accusa di plagio perché il mio articolo era la somma di tanti piccoli libri, articoli e articoletti. Valeria, 21 anni, studentessa di ingegneria industriale. Dopo il diploma all'istituto tecnico e economico decido di iscrivermi ad ingegneria industriale. Ricordo le prime lezioni, un mix tra forse devo cambiare corso di laurea e pensavo di essere più intelligente. Come se l'intelligenza si potesse effettivamente misurare sul numero di teoremi matematici che riesci a conoscere e a dimostrare. Mi guardavo intorno e gli occhi dei miei colleghi così attenti e intelligenti mi spaventavano e mi mettevano angoscia. Probabilmente il timore di rimanere indietro rispetto agli altri e non la sedia di conoscenza ha fatto in modo che io potessi recuperare tutto ciò che avevo lasciato indietro. Sono stanca di dover dare sempre il meglio di me. Io voglio solo dare quello che riesco e non sentirmi in colpa per questo. Questo meccanismo malato, secondo il quale si debba fare sempre tutto meglio e prima degli altri, è così intimo nelle logiche dei nostri giorni che perfino per me, che so quanto tutto questo sia ingiusto, mi riesce difficile riuscire ad allontanarmi da questa logica, a ricordarmi che è tutta solamente follia. Questi racconti non sono solo racconti, sono storie di persone che tra di loro di diverso hanno solo il nome, ma che ci raccontano di un comune senso di inadeguatezza, fallimento, ansia, che li isola e li annichilisce. Queste storie potrebbero essere la mia, la vostra, quella dei vostri fratelli o sorelle, quella dei vostri figli o figlie, o semplicemente quella della persona seduta accanto a voi. Queste storie non sono semplici storie, ma esperienze collettive, fortemente generazionali, piccole spie intermittenti, che ci segnalano che siamo di fronte ad un problema. Un problema che si compone di tre grandi concetti, merito, performance e valutazione. Tre concetti che hanno trasformato l'Università italiana, il più autorevole luogo della conoscenza, in una pista in cui si gioca la corsa di velocità più affannosa delle nostre vite. Ci hanno promesso un'Università come uno spazio in cui accrescere il nostro sapere, con i piedi nelle aule e lo sguardo verso il futuro che sogniamo. Ci hanno promesso un sapere pubblico e accessibile, dove il nostro impegno vale meno delle condizioni di partenza. Ci hanno promesso un'Università in cui studiare filosofia o ingegneria non fa nessuna differenza, perché il mondo fuori ha bisogno di me e di te allo stesso modo. Ci hanno promesso questo e ci hanno consegnato un percorso universitario bombardato dal mito della performatività e dell'eccellenza, di una competizione illogica, dove si innalzano a modello studentesse prodigio che si laureano in medicina in quattro anni, mentre ti dicono che se fallisci un esame, se sei fuori corso, la colpa di quel fallimento è solamente la tua. Ci hanno consegnato un mondo dove fallire non è permesso. Ci hanno consegnato un'Università a misura di una società che baratta un percorso formativo sano con la sete di profitto. La domanda allora è se la rosa del vostro giardino non cresce, a chi dareste la colpa? Alla rosa o a voi? Vi interrogereste sul modo in cui voi vi prendete cura della rosa, del modo in cui gli date l'acqua, se è troppa o troppo poca, di quanta luce prende, se le sue radici sono sane. Sicuramente non dareste la colpa alla rosa. E cosa succederebbe se l'Università italiana smettesse di considerare gli studenti numeri, matricole e iniziassi a guardarli come persone? Cosa succederebbe se guardassi a quegli studenti come una rosa da crescere? Probabilmente Maria non avrebbe preso la sua laurea in lingue, letteratura e cultura straniere e sarebbe andata a Londra a fare la sguattera. Probabilmente Davide non avrebbe mai preso 30 e lode, ma non avrebbe vissuto l'esperienza del burnout. Probabilmente Francesco avrebbe il coraggio di andarsi a sedere gli esami senza paura di fallire, perché saprebbe che un voto non lo definisce come persona. E probabilmente Valeria prenderebbe 18 all'esame di scienze dei materiali, ma lei sarebbe contenta lo stesso perché sa di aver fatto del suo meglio. Ciò che Maria, Davide, Francesco, Valeria chiedono è un'Università fuori misura. Vogliono spezzare il metro con cui li valutate e costruirne un altro, fatto apposta per loro, ma un po' anche per voi. Perché possiate smetterla di valutare l'Università sul numero di singole storie speciali, sul numero di poli di eccellenza e sulla paura dei fuoricorso. Perché possiate iniziare a valutare la qualità dell'Università sul numero di giovani adulti autodeterminati, emancipati, consapevoli e temerari che voi contribuireste a formare. Persone pronti e capaci di scatenare tempesta, ricordandoci, come diceva Michela Murgia, che la tempesta è solo un milione di gocce d'acqua, ma con il giusto vento.