 Andrea Mori Andrea Mori Applausi Questo sono io a Economia alla Bucconi. E se devo essere sincero con voi, non so perché ero conciato in questo modo. Questo invece è un bilancio. E io e i bilanci ci odiavamo con tutto il cuore. Vi giuro che ogni minuto passato a studiare bilancio per l'esame, lo passavo a dirmi, Jacopo, questa roba non ti servirà mai nella vita vera. E invece la vita ci sorprende come sempre e quest'anno mi sono trovato a fare il mio primo bilancio, il primo bilancio della mia società. O meglio, lui ha fatto il bilancio della mia società, lui è Giulio, il mio commercialista, e se doveste scegliere da chi vi fareste fare un bilancio. Ma partiamo dall'inizio. A cosa serve un bilancio? Serve a misurare in modo preciso una delle cose a cui diamo più importanza nella vita, i soldi. L'economia, se ci pensate da sempre, ci ha dato formule e strumenti avanzatissimi per calcolare, stimare e misurare il denaro. Peccato che il denaro sia la conseguenza di qualcosa e che ci manchi completamente uno strumento per misurare la causa. Di cosa sto parlando? Vi rispondo con una domanda. Qual è il singolo tratto in comune della maggior parte dei milionari e miliardari sulla Terra? La domanda da un miliardo di dollari. Hanno creato qualcosa. Mark ha creato Facebook, Bill ha creato Microsoft, Jeff ha creato Amazon, Elon ha creato qualsiasi cosa, e la lista potrebbe andare avanti per tutta la durata di questo talk. Il punto è che la domanda che tutti si fanno, e ve lo giuro io ho un canale YouTube, e i video che vanno di più sono quelli che rispondono a questa domanda, ossia come divento ricco. Dovrebbe diventare come inizio a creare. E qui ci sono due problemi però. Il primo problema è che nessuna scuola ce lo insegna. Tutti noi probabilmente abbiamo fatto educazione fisica, molti di noi hanno sentito parlare dell'educazione finanziaria, ma penso che nessuno qui dentro abbia mai avuto una materia chiamata educazione creativa. E il secondo problema, come abbiamo visto, è che non abbiamo strumenti per misurare la nostra creatività. Ecco quindi la più grande sfida degli ultimi mesi che mi ha tenuto sveglio da notte, ossia provare a rispondere a questa domanda, perché non prendere uno degli strumenti più chiari e tangibili al mondo e applicarlo al campo meno misurabile che esista. Ed è così che dal bilancio ho creato il bilancio creativo. Ok, rispondo a questa domanda, non è un sistema per pagare meno tasse, purtroppo non ce l'ho, per quello se volete sentite Giulio, sto scherzando ovviamente, e è invece uno strumento che potrete usare ogni singolo giorno della vostra vita e che ha già cambiato in modo radicale la mia. Facciamo un passo indietro. Come funziona effettivamente un bilancio? Ci sono dei commercialisti in sala? Se ci siete fatemelo sapere. Ok, tappatevi un attimo le orecchie, perché quello che devo sarà una semplificazione, diciamo, per riuscire a renderlo comprensibile a tutti. Allora, diciamo che ci sono due parti. Il conto economico, che misura i costi e i ricavi. Per cercare di visualizzarlo, potremmo dire, e loro si tappano le orecchie, le entrate e le uscite. Facciamo un esempio. Io compro una tela, un pennello e dei colori. E li pago 50 euro in tutto. La somma di miei costi è 50 euro. Mi escono 50 euro. Dopodiché dipingo un quadro, e se sono a questo livello sono bravino, e lo vendo a 200 euro. E qui abbiamo un problema di pricing, ma non è il tema della serata. Il risultato di questo conto economico è che ho ricevuto 200 euro, e ho dato 50 euro, e sono quindi in attivo di 150 euro. Chiaro, no? C'è poi la seconda parte, che è lo stato patrimoniale. Lo stato patrimoniale indica gli asset, i nostri asset, i nostri debiti. Facciamo un esempio. Io ho questa bellissima casa al mare, fronte oceano. È una figata, è un asset incredibile, perché io posso affittarla, posso farci degli shooting, posso farci degli eventi. È un asset che nel mio stato patrimoniale vale 500 mila euro. Mica pizza fichi. Però, purtroppo, ho anche un debituccio con una banca, questa bruttissima e inquietantissima banca. Da 100 mila euro, ok? Quindi fondamentalmente, fondamentalmente, la differenza tra i miei asset e i miei debiti è di 400 mila. Sono in positivo di 400 mila. Poteva andarmi molto peggio. Ora, come funziona questo bilancio creativo? Abbiamo due parti, come nel bilancio. Il conto interiore e lo stato di equilibrio. Con una grossa, enorme differenza, nel bilancio per prendere dobbiamo dare. Per poter prendere i soldi incassati dalla vendita del nostro quadro, dobbiamo dare soldi a chi ci vende i pennelli, la tela e i colori. Nel bilancio creativo, per dare, dobbiamo prendere. E ora vi spiego tutto. Abbiamo queste due parti, il conto interiore, che rappresenta, in misura, i nostri input e output creativi. Praticamente ciò che entra a livello creativo dentro di noi è ciò che esce da noi a livello creativo. Come si crea, però, questo conto interiore? Molto semplice. E la cosa bella è che questo potete iniziare a farlo da domani stesso. Ogni giorno tracciamo i nostri input e i nostri output creativi. Per esempio, oggi mi sono svegliato, ho letto un bel libro, poi ho dato una scrollata a Instagram, in pausa pranzo mi sono guardato un bel video di Jacopo su come si diventa ricchi su YouTube, e nel pomeriggio, mentre lavoravo, ho ascoltato il nuovo album di Kanye West e la sera ero veramente stanco, morto, volevo spegnere il cervello, mi sono guardato quella serie stupida, quella americanata su Netflix, che sapevo già che era un'americanata, ma va bene, ok? E poi cosa facciamo? Molto semplice, diamo un valore a ognuno, una cosa che non facciamo mai. Diamo un valore a ogni input che abbiamo ricevuto. E così la lettura del libro ci ha abbastanza illuminati, gli diamo un set, la scrollata su Instagram, non ci ricordiamo neanche che cosa abbiamo visto. Uno, il video su YouTube non era un video di Jacopo, quindi gli diamo un quattro, giustamente, e il nuovo album di Kanye West, cinque, l'episodio su Netflix, era veramente una cosa, ho perso del tempo, ma lo sapevo, l'ho fatto lo stesso. E quindi gli diamo un tre. Totale, 20. Ora, facciamo lo stesso con gli output. E viene una cosa di questo tipo. Stamattina, abbiamo scritto una bella newsletter, abbiamo fatto la presentazione per un cliente, il vlog, che abbiamo montato delle nostre vacanze, e abbiamo disegnato il nostro cane. Perché? No, giusto. Totale, 25. Cioè, il totale di ciò che abbiamo dato al mondo, come output, è di 25. E il risultato è meno 5. Adesso teniamocelo qui, lo scopriremo presto. Riassumiamo, perché ci tengo molto che questa cosa vi rimanga a livello pratico. Uno, a fine giornata facciamo un elenco di ciò che abbiamo consumato, e ciò che abbiamo prodotto a livello creativo. dando un valore a ogni voce, due, e tre, tirando le somme. Ci nascono alcune domande. Abbiamo consumato input di qualità? Abbiamo prodotto output di qualità? Ma soprattutto, oggi, siamo stati consumatori o creatori? E questo è molto importante perché, oggi, sempre di più, il mondo è diviso tra chi crea e chi consuma. Tra chi crea quello smartphone, e chi passa la serata, steso sul divano, a tenerlo in mano. Tra chi crea quel social media, e chi passa la serata, steso sul divano, a scrollarlo, compulsivamente. Tra chi crea contenuti, e chi passa il proprio tempo, a consumarli. Questo è il mondo oggi. Volete salire nella piramide? Volete risalire la piramide? Dovete creare. Torniamo ora all'esempio di prima. Abbiamo questo quadro, e il risultato, come vedete, è questo meno 5. Cioè, ciò che noi abbiamo dato, supera ciò che abbiamo preso, di 5. Quindi siamo in passivo, di 5. E c'è un disequilibrio. E ora, vi presento, lo stato di equilibrio. Ossia il posto, dove noi andiamo a segnare, tracciare i nostri asset, e i nostri debiti creativi. cercando, ovviamente, di rimanere in equilibrio, su quel filo sottile, senza cadere, né da una parte, né dall'altra. Come funziona? Come lo facciamo? Molto semplice. Prima di andare a letto, la sera, inseriamo il risultato della giornata. Lunedì, vi ricordate, meno 5. Ho un debito creativo, di 5. e questo ci aiuterà, perché andremo a dormire, con una grande consapevolezza, chiara, cristallina, numerica, che domani, avremo il compito, di riequilibrarci, immettendo in noi, input, di qualità. E magari, invece che passare la serata, su Netflix, davanti a quella serie, vuota, un po' stupida, che non ci lascia niente, ormai lo sappiamo, perché l'abbiamo valutata, a livello creativo, ci guarderemo un bel film d'autore, ci leggeremo un romanzo, faremo qualcosa, che ci lasci veramente, un input di qualità. E quindi, così, magicamente, a fine giornata, in questo martedì, arriva più uno, e lo segno di nuovo, nello stato di equilibrio. Faccio questo, ogni giorno, finché arrivo al venerdì sera, e ho questa situazione. In questo caso, sempre un meno 9. Cioè, io ho dato, molto di più, di quello che ho ricevuto. Ok? Wow, ho creato molto. Se sono un creativo, magari questa cosa, mi gratifica anche. Ho dato tanto al mondo, ma ho preso pochi input, e stimoli. E quindi, come passerò il weekend? Domanda che ci facciamo tutti, fino ai 30 anni, poi la risposta è, sto in casa. Però, per me è stato così. Ok, va bene, avrei un po' di lavoro da finire, devo scrivere una presentazione, devo girare il prossimo video su YouTube? No. Il bilancio ti indica la via. Sei senza fiato. I tuoi polmoni sono vuoti. Devi mettere altra aria. Soprattutto se facciamo un mestiere creativo, pensiamo di dover sempre dare, dare, dare, creare. Ma non possiamo pensare sempre a ispirare. dobbiamo anche ispirare. Dobbiamo anche ispirare. Altrimenti, il bilancio ci dice che inizieremo la giornata e la settimana, la giornata del lunedì e la settimana, con un meno 20. Saremo prosciugati. E parleremo così, sempre delle stesse cose, nei nostri video su YouTube. Non avremo nulla di originale da dire nella nostra newsletter, e anche con gli amici e in famiglia, ci sentiremo spenti, aridi. Saremo, in altre parole, delle batterie scariche, a livello creativo. Segnatevi questa frase, perché è una delle frasi che vi possono veramente guidare. Dobbiamo ispirare per poter ispirare. Per poter dare al mondo, dobbiamo prendere ciò che il mondo di meraviglioso ha da darci. Ok, però, abbiamo visto un caso, e l'altro, se invece saremo arrivati al weekend con un più set, ebbene, vuol dire che avremo immesso tanti input di qualità nella nostra mente, e in questo caso saremo come una diga piena, carica. E il bilancio ci dice che abbiamo la chance di creare, di aprire quella diga, di trasformare la nostra polarità da passiva ad attiva, di ridare, in altre parole, e al mondo, un po' di ciò che abbiamo preso. Se ci pensate, col bilancio succede esattamente lo stesso. Il commercialista, a fine anno, ci dice, aspetta un attimo, che hai tanto utile, prova ad abbassarlo, così paghiamo meno tasse. Oppure, il caso opposto, guarda che stai andando in perdita, attenzione, cerca di vendere un po' di più nell'ultimo trimestre, così almeno chiudiamo in pareggio. immaginate Giulio con l'accento toscano che ve lo dice al telefono. Jacopo, allora, allo stesso modo, il bilancio creativo è un indicatore sempre a nostra disposizione per capire perché, anche se diamo, diamo, diamo, facciamo, creiamo, sentiamo dentro di noi che non stiamo dando il contributo che vorremmo al mondo. oppure perché il caso opposto sentiamo dentro di noi nascere, crescere la frustrazione di chi studia, legge, assorbe, ma non crea nulla e si sente implodere come quella diga. La natura è equilibrio, notte e giorno, caldo e freddo, maschile e femminile. Questo è il Tao, il simbolo per eccellenza che mostra l'equilibrio degli opposti, la danza degli opposti. ci sono yin e yang, bianco e nero e c'è un po' di yin nello yang e un po' di yang nello yin. Allo stesso modo non possiamo creare senza immettere in noi la creazione altrui o incamerare la creazione altrui senza poi creare a nostra volta. La creatività come il denaro, contrariamente a quanto molti pensano, non va accumulata, non deve stagnare. deve scorrere come questo fiume. E no, rispondo a questa obiezione che potreste avere, non dobbiamo essere dei creativi per creare, non dobbiamo essere dei copywriter, non dobbiamo essere dei designer, dei registi, degli attori, delle stiliste. Possiamo scrivere un bigliettino inaspettato alla nostra ragazza oppure prenderci un momento per scattare una foto a quel bambino che ride, sorride per strada, immortalarla per sempre. Non è mai esistita un'epoca migliore nella storia per creare. Non abbiamo mai avuto così tanti strumenti per farlo e per condividere il frutto della nostra visione creativa con il mondo. Ognuno di noi, anche se non lo sa, è un creativo e ognuno di noi è immerso nella creatività altrui. Quindi, facciamola fluire. Diventiamo canali per questo scambio eterno. Avremo tutto da dare e ovviamente tutto da ricevere. Grazie.