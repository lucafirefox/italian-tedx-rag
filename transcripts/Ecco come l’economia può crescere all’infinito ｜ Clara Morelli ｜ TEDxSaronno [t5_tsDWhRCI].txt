 Luca Revisore, conchiglie Queste sono conchiglie. E fino a poche centinaia di anni fa le usavamo come mezzo di scambio, come se fossero delle monete. C'era un patto tacito tra tutti i nostri antenati che li convinceva del fatto che tutti gli esseri umani sarebbero stati disposti ad accettare le stesse conchiglie in cambio delle merci. Anziché scambiarle in un baratto. Ecco, voi immaginatevi il vostro antenato o la vostra antenata che per la prima volta si sente dire dammi metà dell'animale che hai cacciato in cambio di queste dieci conchiglie. E fidati, assicurato, che lì cento metri più avanti nel bosco c'è qualcuno che è disposto ad accettare le stesse conchiglie in cambio dell'arnese che ti serve tanto. Probabilmente avrà pensato, questo mi vuole fregare. Che è più o meno la stessa cosa che ho pensato io alla prima lezione di economia al mio primo anno di università. Certe cose non le capivo, mi sembravano assurde. Poi ho capito quanto in realtà l'economia parla di noi e ho iniziato a comprenderla meglio. L'altro giorno ero a pranzo con degli amici. La tv era accesa e sintonizzata su un dibattito politico. A un certo punto uno degli ospiti inizia a parlare di economia al che una mia amica si alza e spegne la tv. Conoscete qualcuno che fa la stessa cosa quando sente parlare di economia? Magari cambia canale o spegne la tv? Magari siete proprio voi? E la stessa cosa succede sui social. Quando apriamo Facebook, Instagram, TikTok non vogliamo sentir parlare di economia, vogliamo divertirci. Io faccio proprio questo. Sono una divulgatrice e parlo di economia sui social. E non è una cosa facile, ma lo capisco. L'economia a volte ci sembra incomprensibile, non la capiamo. Non ne vogliamo proprio sentir parlare. Cambiamo canale, spegniamo la tv. Ma se ci fermassimo ad ascoltare, se andassimo fino in fondo, ci accorgeremmo che in realtà l'economia parla di noi, parla di cose molto concrete. Il nostro stipendio, quante tasse dobbiamo pagare, a quale tasso di interesse la banca ci concederà il prestito di cui abbiamo bisogno. Ma la cosa più bella è che l'economia è una scienza sociale, una scienza imperfetta perché parla di noi esseri umani, descrive i nostri comportamenti, le nostre idee, le nostre scelte. Non sempre perfettamente razionali e prevedibili e a volte anche un po' bizzarre. Un'idea bizzarra che abbiamo avuto negli ultimi anni è la crescita economica veloce e infinita. Ecco, se torniamo alla mia prima lezione di economia, al primo anno di università, il pensiero era sempre quello. Stanno cercando di fregarmi. Eppure è proprio quello che è successo. La nostra economia cresce ogni anno. Ogni anno produciamo più di quello che abbiamo prodotto l'anno scorso e l'anno prossimo produrremo più di quello che abbiamo prodotto quest'anno, quasi all'infinito. Nel 1500 il valore della produzione globale di beni e servizi era pari all'equivalente di 250 miliardi di euro. Oggi la stessa cifra è pari a 100.000 miliardi di euro. È una crescita incredibile che continua anno dopo anno dopo anno. Com'è possibile che questo accada? La risposta è quasi un numero di magia. E cioè che siamo capaci di moltiplicare i soldi. A quel punto dal mi stanno fregando ero passata al dimmi di più che mi interessa. Immaginate di voler aprire un negozio di succhi d'arancia. Siete ambiziosi, sognate un giorno possa diventare una catena di più negozi. Ma non avete un euro. Quindi andate dalla vostra banca a chiedere un prestito. Raccontate la vostra idea, spiegate che sarà un'attività molto profittevole, venderete tantissimi succhi d'arancia e farete un sacco di soldi. Insomma, riuscite a convincere la banca a prestarvi un milione di euro. uso questa cifra per semplificare e anche per fantasticare un po'. Da dove prende la banca questi soldi? Si dà il caso che la banca abbia un altro cliente, un coltivatore di arance. Lo scorso anno il raccolto è stato molto abbondante, ha venduto tantissime arance e ha incassato un milione di euro che ha preso e depositato in banca. La banca usa questo milione di euro per darlo in prestito a voi. Voi, col vostro milione di euro in tasca, volete fare succhi d'arancia, quindi andate dallo stesso coltivatore di arance e gli commissionate tutti gli agrumi di cui avete bisogno e lo pagate. Lo pagate un milione di euro. A quel punto, sul conto corrente del nostro coltivatore di arance, ci sono segnati due milioni di euro. Ma come? È lo stesso milione, è una truffa! No. O meglio, fisicamente in banca c'è solo un milione di euro. Ma sul conto corrente del nostro coltivatore di arance ce ne sono segnati due. E da dove arriva l'altro? Lo abbiamo preso in prestito dal futuro. Ci siamo impegnati con la nostra attività economica a generare nuovo valore economico ed essere in grado di restituire il prestito in futuro con gli interessi. A quel punto, dal mi stanno fregando, dimmi di più che mi interessa, ero passata al ma veramente. Mi sembrava una cosa assurda. Come è possibile? È un atto di fiducia, se vogliamo, collettivo verso il futuro estremamente ottimistico. Eppure, funziona. Questo meccanismo, che è il meccanismo del credito e che in gergo tecnico si avvale della leva finanziaria, funziona e ci ha permesso, ancora una volta, perché siamo tutti tacitamente fiduciosi, di essere in grado di restituire il prestito in futuro, di crescere e ha permesso alle nostre economie di prosperare e di ridurre la povertà. Ma negli ultimi anni qualcosa è cambiato. abbiamo iniziato a capire che una crescita economica così veloce non è proprio tutta rose e fiori. E sarebbe stato strano il contrario. Può l'economia, che è una scienza sociale imperfetta, che parla di noi esseri umani, non commettere mai errori? No. Infatti, abbiamo un po' esagerato con questa cosa del prendere a prestito denaro dal futuro. Abbiamo fatto il solito nostro casino da esseri umani. Ci sono almeno due problemi. Il primo è che pur di crescere a questa velocità stiamo danneggiando in modo irreparabile l'ambiente. E il secondo è che la crescita economica non è avvenuta allo stesso modo per tutti. Tanto che oggi l'1% più ricco della popolazione possiede il 90% della ricchezza totale. È come se una persona qui in prima fila possedesse quasi quanto l'equivalente dell'intera platea. Oggi il mondo nel complesso è più ricco, è meno povero, ma è anche più iniquo. La crescita economica è una cosa straordinaria, ma ha degli effetti collaterali. E come li affrontiamo? L'economia non è assoluta e immutabile, ma evolve con noi proprio perché che descrive i nostri comportamenti, le nostre scelte, le nostre idee. Idea è la parola perfetta che racchiude in un acrostico quello che possiamo fare per aggiustare l'economia quando si rompe. La I sta per informiamoci. Quando sentiamo parlare di economia non cambiamo canale, continuiamo ad ascoltare, potremmo sentir parlare di qualcosa che ci riguarda molto da vicino. La D sta per domandiamo. Facciamo domande a economisti e economiste, non temiamo una loro risposta seccata. Per esperienza diretta posso dirvi che più vi risultano infastiditi, più in realtà la domanda li ha messi in difficoltà. La E sta per esprimiamoci. Con i nostri dubbi, le nostre perplessità, se qualcuno lo avesse fatto negli ultimi decenni avremmo evitato giusto quel paio di crisi finanziarie con lasti economici mondiali. La A sta per agiamo. L'economia è una macchina il cui motore è azionato dai nostri bisogni. Siamo noi a decidere che cosa vogliamo comprare. Un prodotto più sostenibile ad esempio. O possiamo decidere di comprare meno. Ci serviva veramente cambiare lo smartphone dopo solo un anno di utilizzo. Oppure ancora donare vestiti, oggetti, mobili di cui abbiamo le case piene. E se ci serve qualcosa non affrettiamoci ad acquistarla, guardiamoci intorno. Sicuramente c'è qualcuno che vuole disfarsi proprio di quella cosa di cui abbiamo tanto bisogno ed è felice di cederla a noi. Idea. Perché le idee? Le idee cambiano il mondo, le idee cambiano tutto. Ricordiamoci che agli albori dei sistemi economici c'eravamo noi, o meglio, i nostri antenati, a scambiarsi delle conchiglie, siamo partiti da lì. L'economia descrive i nostri comportamenti, le nostre scelte, le nostre idee. Idee, comportamenti e scelte che ci danno un potere enorme e ci permettono, se lo vogliamo, di invertire la rotta dei sistemi economici verso orizzonti migliori. Grazie. Applausi Grazie a tutti i nostri suoi il nostro Rabbitoh d��라고요. Grazie a tutti i nostri suoi dans une amore.