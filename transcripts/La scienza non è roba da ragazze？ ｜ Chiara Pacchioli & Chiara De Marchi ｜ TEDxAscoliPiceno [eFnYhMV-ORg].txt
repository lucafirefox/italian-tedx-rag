 Maria Cappellino Ma lascia stare, sono cose da maschi. Maria Cappellino Non sei molto postata per la matematica, forse è meglio che studi qualcosa di più semplice. Maria Cappellino Lo sanno tutti che gli ambiti tecnico-scientifici non sono adatti alle donne. Maria Cappellino Scusa, ma poi come farai quando avrai una famiglia, una casa, dei figli? Ma fatti mantenere da tuo marito, no? Maria Cappellino Ma cosa vuoi capirne tu di numeri? Già sei carina, ora vuoi essere anche intelligente? Maria Cappellino Quelli che ho appena pronunciato sono stereotipi di genere. Luoghi comuni, frasi fatte, che sentiamo ovunque da anni. A scuola, in tv, in famiglia, fra gli amici. Sono ormai radicati nella nostra società. Condizionano e ci condizionano, più o meno inconsciamente. Si sa, la scienza, la tecnologia, l'informatica, non sono roba per donne. Ce lo dicono da sempre. E anche una bugia, se ripetuta infinite volte, diventa una verità. Tanto che alla fine abbiamo iniziato a crederci anche noi. Non è un caso che all'età di cinque anni le bambine smettono di credere di poter diventare ingegnere, astronauta, matematica e informatica. Questo perché hanno una probabilità bassissima di ricevere giocattoli connessi alla scienza e alla tecnologia. A scuola ricevono il 25% di attenzione in meno dagli insegnanti e dalle insegnanti quando si trattano tematiche connesse alla scienza o alla matematica. E in più, nei libri di scuola vengono a contatto con pochissime storie di donne di scienza. Le maggiori scoperte scientifiche, infatti, sono associate a nomi maschili. E tutto questo ha avuto e ha delle conseguenze. Avete mai sentito parlare dell'esperimento Draw a Scientist? Siamo nel 1983 negli Stati Uniti e venne chiesto a 5.000 bambine delle scuole elementari di disegnare una persona di scienza. I risultati furono quelli che vedete. Solo 28 bambine su 5.000 disegnavano una scienziata donna, quindi meno dello 0,6%. Una percentuale molto bassa. Tutte le altre più o meno disegnarono lui. Che è un po', diciamo, l'immagine che tutti noi abbiamo in mente quando effettivamente ci viene chiesto di parlare, di pensare ad una persona di scienza. Uomo, bianco, geniale. Ma dobbiamo ricordarci che la scienza non è fatta solo di Einstein e di persone geniali. Le maggiori scoperte scientifiche sono state condotte e portate avanti da comunità scientifiche in cui c'erano più persone, tra cui anche donne. Donne a cui però nella maggior parte dei casi non sono stati riconosciuti tra quali raggiunti. Ora vi faccio due esempi. Siamo verso la fine dell'Ottocento e la genetista statunitense, Nettie Stevens, stava studiando i vermi della farina. Attraverso i suoi studi scoprì che il genere di un organismo è determinato dal suo patrimonio genetico, quindi dalla combinazione dei cromosomi X e Y. Pubblicò i risultati delle sue scoperte, ma il suo lavoro non venne riconosciuto da nessuno. Si accreditò al merito della scoperta Thomas Morgan, un famoso genetista dell'epoca che lesse gli studi della Stevens, scrisse uno dei primi manuali di genetica e vinse per questo il premio Nobel per la medicina. E ancora, questa volta ci spostiamo in Inghilterra e la scienziata Rosalind Franklin, attraverso la tecnica della cristallografia a raggi X, ottenne immagini più nitide del DNA. Attraverso queste immagini poté intuire che il DNA aveva una forma doppia elica, ma la sua intuizione raggiunse anche due suoi colleghi uomini, Watson e Crick. E sappiamo un po' tutti come è andata a finire. Anche in questo caso se ne accreditarono la scoperta e vinsero il premio Nobel per la medicina, senza minimamente menzionare il contributo della Franklin. Oggi abbiamo il dovere morale di restituire alle donne il loro spazio nella scienza. Dobbiamo raccontare queste storie, le loro storie fra i banchi di scuola e fra le mura domestiche. Dobbiamo dare voce alle ragazze che oggi studiano e lavorano in ambiti tecnico-scientifici. Solo così potremmo tornare ad ispirare ed appassionare le nuove generazioni di donne che hanno un sogno nella scienza. Io da piccola avevo un sogno, un sogno che ha fatto moltissimi giri nel cassetto prima di uscire allo scoperto. Da bambina ero affascinata dalla natura, mi piaceva scoprire come funzionavano le cose, soprattutto quelle microscopiche. Ricordo che passavo ore ad osservare la marcia delle formiche o le abitudini dei gatti di quartiere. Penso che uno dei momenti che mi è rimasto impresso è stato quando andavo con mio papà ad osservare le stelle e la luna con il nostro telescopio amatoriale, il grande carro, la polare, Orione, in aperta campagna con tutte le luciole che si accendevano intorno. Poi è arrivato il mio primo microscopio e fu amore a prima vista. Sì, credo che la scienza fosse sempre con me, ma non l'avevo ancora capito. La vita poi mi ha portato a fare diverse scelte sbagliate, una dopo l'altra. Non ho trovato il coraggio per cambiare scuola e fare un liceo scientifico, perché troppo poco brava con la matematica, la fisica, la chimica. Poi mi sono iscritta all'università di lingue, perché in quel periodo tutti quanti mi dicevano «Eh, ma se non sai bene l'inglese, il francese, il tedesco, non potrei mai trovare lavoro in un ufficio». Questo e molto altro mi allontanarono dalla scienza, per quanto lei invece fosse stata presente a lanciarmi tanti segnali. All'inizio della mia vita universitaria ho dovuto fare i conti anche con una malattia infiammatoria cronica intestinale, la retocolitulcerosa. Non so perché scelse proprio me, ma credo che in qualche modo il mio corpo soffriva tanto e ho somatizzato questa cosa. Il fatto di non sapere come dire che quella non era la vita mia, che quella era una vita che non mi apparteneva, mi ha causato tanta sofferenza e forse il mio corpo ha voluto reagire così. Allora poi sono esplosa. Ho cominciato a cercare informazioni con il contagocce e alla fine sono riuscita a trovare il coraggio di iscrivermi a Scienze Biologiche. Questa foto ha più di 14 anni e li dimostro a tutti perché non ha un punto di messa a fuoco, è sgranata, i colori sono spenti, ma per me vale moltissimo, vale come una fine art che tengo salvata in più copie nel mio hard disk esterno. Probabilmente era un pomeriggio di fine autunno e stavo facendo il laboratorio di botanica, i miei compagni di corso erano persone meravigliose e io avevo veramente una passione viscerale per lo studio dell'energia della vita. Sono un po' emozionata. All'inizio del secondo anno di Scienze Biologiche ho trovato lavoro come assistente alla poltrona e questo mi ha permesso di pagare le rette universitarie. Per un po' ho retto la stanchezza, lo stress, le corse al bagno, le terapie debilitanti, poi però sono crollata e la malattia era pronta ad accusare i prossimi fulmini e deliri nuovamente. E quindi sono caduta. Scusate. Grazie. Scienze Biologiche era l'ennesimo segno rosso in una lunga lista di fallimenti, così come l'Erasmus, la ricerca, il voler lavorare in laboratorio, la divulgazione scientifica. E le terapie fallivano con me. Ho riaschiato molto quel fondo, ma poi ho deciso di risalire grazie anche a un farmaco che mi ha dato la possibilità di pensare nuovamente al mio futuro. ci sono voluti tre figli, un marito, una casa, per decidere di riprendere a fare quello che mi faceva battere forte il cuore. E se mi avessero detto che in un anno avrei passato più di dieci esami con malesseri, malumori, una famiglia numerosa e rumorosa da portare avanti, non ci avrei creduto. Certo, ho camminato con passi incerti, mi sono sentita in qualche modo diversa dagli altri, più lenta, fuori dal mio tempo massimo. Però ho imparato una cosa, che l'orologio della vita non batte allo stesso modo per tutti. E ho capito che in quella differenza riesiedeva la mia unicità e forza. Gli anni che ho passato in malo modo a causa della malattia, il voler avere una famiglia o l'andare a ritroso, non hanno determinato il mio valore, ma hanno aggiunto ricchezza alla mia esperienza. E sono sicura che se ci fosse stato qualcuno al mio fianco che mi avesse detto «Tranquilla, non ti preoccupare, anche io ho avuto le stesse difficoltà, ma ce la puoi fare, non mollare, perché ce l'ho fatta anch'io. Senz'altro sarebbe stato tutto più facile, avrei avuto maggior fiducia in me stessa e nelle mie aspirazioni». Ed è per questo che è nata Generazione STEM, una community di ragazze che vogliono scardinare il falso mito che la scienza non è adatta alle donne. Una community di ragazze che ci sono l'una per l'altra e che condividono esperienze fatte sì di successi e di traguardi, ma anche di fallimenti e di difficoltà, perché insieme siamo più forti, non importa quello che ci diranno, non importa gli ostacoli che dovremo affrontare, non siamo sole. Come ce l'ha fatta Chiara, anche noi tutte possiamo raggiungere i nostri sogni. Dobbiamo ricordarci di avere fiducia in noi stesse e circondarci di persone che hanno fiducia in noi. Abbiamo bisogno di tutte noi, ma anche di tutti voi, per vedere bambine appassionate diventare donne straordinarie. Grazie. Grazie. Applausi. Applausi. Grazie. Grazie. Grazie.