 Leonardo Silva Revisore Leonardo Silva Revisore Leonardo Silva Revisore Leonardo Silva Revisore Questo sono io, tra le braccia di mia madre. Sono come qualunque altro neonato, tondo, indifeso, ancora ignaro di quello che mi sarebbe aspettato. All'epoca non mi importava se fossi un maschio o una femmina. Se ci penso, le prime stranezze, se così le vogliamo chiamare, sono nate in risposta alle categorizzazioni degli altri. Ad esempio, da piccolo mi obbligavano a tenere i capelli lunghi, e io me li sono tagliati da solo, con le forbici a punta arrotondata, a sei anni. Oppure, alle elementari, mi costringevano a mettere dei grembiuli lunghi, fino alle caviglie, come le femminucce, e io ogni giorno me li arrotolavo, fino alla vita, come i maschietti. Mi chiamo Samuele Galdi e sono un attore transgender, nato proprio qua a Verbagna, alla fine degli anni Ottanta, biologicamente femmina. Quando sono cresciuto, qui nessuno sapeva cosa volesse dire essere transgender, neppure io. Come vi dicevo, da bambino non mi importava, non mi sentivo veramente sbagliato. Erano gli altri a sbagliare, a non vedermi come ero. Poi però è arrivata la pubertà e le cose si sono complicate un tantino. Il mio corpo ha cominciato a cambiare, dando ragione agli altri e trasformandomi in qualcosa di mostruoso per me, qualcosa che non ero io. Come potete immaginare, questa esperienza è stata fonte di una grande sofferenza, di angoscia. E di fronte a così tante sensazioni negative ho dovuto trovare un rifugio, un posto dove sentirmi al sicuro. Questo rifugio per me è stata l'immaginazione. Nei libri, nei videogiochi, nelle storie che scrivevo, ma soprattutto nel cinema ho trovato rifugio. Ho iniziato a pensare di essere Martin Riggs, di Arma Letale, o Karl Sloan, di Kickboxer, o uno qualunque degli eroi che vedevo nei film. Credo sia nata allora la mia immensa passione per la recitazione. Nel tentativo di trovarmi nascondendomi in questi personaggi, alla fine ci ho preso gusto, tant'è che oggi ne ho fatto la mia professione. Ma già da bambino stavo sveglio di notte sotto le coperte a immaginarmi di recitare in questi film, a sognare di vincere un Oscar. Di giorno mi ripetevo le frasi allo specchio, di fatto preparandomi al momento in cui tutti mi avrebbero visto per come davvero mi sentivo di essere. Ma come mi sentivo? Io neanche lo sapevo. Non avevo parole per definirlo, per capirlo. Figuriamoci per spiegarlo. Pensate che non ho sentito mai parlare di identità di genere fino a quando sono arrivato alla terza superiore. Allora una professoressa, che ringrazierò per sempre, tenne una lezione fuori programma di sessualità. Arrivò in classe con le sue dispense fotocopiate per tutti e ci fece leggere un po' di cose interessanti, tra cui la differenza tra orientamento sessuale e identità di genere. Oggi la chiamerebbero gender propaganda, però nessuno dei miei compagni dell'epoca divenne trans o gay. Io invece ebbi subito un'illuminazione e capì immediatamente che quelle parole, quelle frasi, spiegavano esattamente come mi ero sempre sentito. E finalmente scoprì anche che non solo c'era un modo per spiegare agli altri cosa sentivo, ma forse anche una parziale soluzione. Da quel momento ho iniziato un processo di autoaffermazione, di media di identificazione. Ho scelto il mio nome, ho chiesto agli altri di usarlo, di usare dei pronomi maschili per riferirsi a me. E più le persone non accettavano, non rispettavano la mia identità di genere, più per me era importante calcare degli stereotipi che ritenevo maschili. Ad esempio, essere forte, risoluto, un duro, però anche dal cuore sensibile, ma senza piangere mai. Ora questi stereotipi mi fanno ridere, però a lungo mi hanno protetto. Durante l'adolescenza e poi dopo ai 18 anni, quando ho cominciato l'iter di transizione lungo, complicato, durante tutto quel periodo, ma anche dopo, quando ho cominciato a vivere nella società come uomo e essere percepito come tale, ancora quegli stereotipi erano lì. E ci è voluto tempo prima che capissi che nel frattempo si erano trasformati in qualcosa, una trappola, qualcosa che non mi permetteva completamente di esprimere l'individuo che ero diventato. Avevo sempre pensato che un giorno sarei diventato un uomo e avrei smesso di essere trans. pensavo che se mi fossi uniformato, normalizzato, gli altri mi avrebbero accettato. Però non ci riuscivo mai del tutto a sentirmi normale. E questa cosa mi faceva sentire sbagliato, mi tormentava. Questo perché scambiavo l'accettazione degli altri con l'accettazione di me stesso. Pensavo che per sopravvivere l'unico modo era farsi accettare dagli altri. questo perché viviamo in un mondo che non valorizza e non accetta facilmente il diverso. Noi persone trans, nello specifico, viviamo in un mondo che parla di noi senza lasciarci parlare, senza interpellarci. Un mondo in cui in Parlamento votano delle leggi contro la protezione di un odio che riceviamo. E chi non riceve dice che quest'odio non esiste. Invece l'Italia ogni anno si piazza il primo posto in Europa per numero di vittime di transfobia. Cioè persone che vengono uccise per il solo fatto di essere trans. Oppure che si uccidono perché non tollerano più l'odio e le discriminazioni che subiscono. Anche nei media italiani le cose non vanno diversamente. Anche qui ci raccontano con violenza, con aggressività, deridendoci con motivetti simpatici, schernendo le nostre esperienze, le nostre sofferenze. Oppure accettandoci nei salotti TV soltanto quando decidiamo di interpretare delle macchiette che estremizzano o la nostra ambiguità o la nostra normalità. Ma le persone trans non sono macchiette. Non sono dei fetici. Non sono i loro genitali. Non sono le loro foto preormoni. Non sono come ti chiamavi prima. Le persone trans non devono spiegazioni. Non sono obbligate ad essere brave, belle, buone e simpatiche. Non devono chiedere consenso, permesso o vergognarsi della loro esistenza. Non sono obbligate a fare coming out con tutti. E non sono obbligate ad incarnare l'idea di quello che noi abbiamo, di cosa debba o non debba essere una persona transgender. Quando è uscito la comunicazione che avrei parlato a questo TEDx, un mio conoscente che non sapeva della mia transizione, mi ha scritto per chiedermi se ero proprio veramente sicuro di non essere nato uomo. Cioè, se veramente avevo i cromosomi XX alla nascita. È andato all'ora specifico. Io sono rimasto un po' confuso dalla domanda all'inizio, però gli ho detto sì, certo. E questo mi ha dato occasione di riflettere un po' e di ricordare quante volte effettivamente questa è stata la reazione che ho ricevuto. L'incredulità, il non ci posso credere ma non si direbbe mai, è la cosa in assoluto che mi viene detta di più. E per tanto tempo io ho preso questi commenti come grandi complimenti perché insomma non vedevo l'ora di essere visto così. E sono sicuro che le persone che me li dicono li reputano tali. Però sto riflettendo e sto cominciando a capire come questi commenti in realtà nascondano una transfobia implicita, inconscia. In altre parole, questi commenti vanno a significare che le persone trans debbano avere qualche attributo ambiguo, un dettaglio che riveli la loro precedente esistenza. Forse non è così. Però questo ci fa pensare a quanto, con che presunzione noi guardiamo l'altro sempre cercando di categorizzarlo, di inserirlo in delle scatole, in delle etichette. Però questo è un rischio anche per noi. Perché se mettiamo etichette sugli altri, le mettiamo anche su di noi. E queste etichette non ci permettono di esprimere davvero gli individui unici che siamo al di là dei ruoli che interpretiamo nella nostra società. Io ci ho messo tanto tempo a liberarmi di condizionamenti. Insomma, quando ero bambino e sognavo di fare l'attore, in realtà ero un visionario. Perché osavo immaginare qualcosa che all'epoca non esisteva, di cui non avevo neanche esempi. non esistevano attori trans o attrici trans. Poi nel tempo, le mie esperienze, le frasi che mi sono sentito dire, che ho sentito dire alla televisione, dai politici, mi hanno convinto che le persone come me non meritassero di essere visibili, non meritassero di desiderare di fare gli attori o di essere qua su questo palco. pensavo che tutti avrebbero avuto schifo di me, perfino i miei amici. Figuriamoci una platea come voi. E ci ha voluto tanto tempo, tanta fatica, terapia e tanto amore da persone che mi sono state vicine, e mi hanno ripetuto all'infinito una cosa che dovevo capire da solo, ovvero che non ero un mostro e meritavo un'esistenza felice come individuo. E che sì, ero trans e lo sarei rimasto per sempre, ma la cosa andava bene così, non era qualcosa di cui vergognarsi, ma una ricchezza. E quindi ho deciso di realizzare il sogno di quel bambino, perché mi sono accorto che nel frattempo l'uomo che ero diventato aveva la determinazione e la forza per farlo, per cercare di realizzare i suoi sogni, i sogni di quel bambino, e proteggerlo e accettarlo se gli altri non l'avessero fatto. E allora mi sono buttato e ho mollato il lavoro sicuro che avevo, iniziato a studiare, a fare casting, a farmi foto, a raccontare la mia storia, a prepararmi per entrare in un'accademia di recitazione che alla fine mi ha ammesso e l'ho frequentata tutti i giorni, lavorando la sera per mantenermi. E quando tornavo a casa la sera, distrutto, ancora non ero stanco. Non avevo sonno, volevo stare sveglio e non più per sognare qualcosa di inimmaginabile, ma per studiare, a prepararmi a realizzare quello che un tempo avevo usato a immaginare. Diventare un attore, un attore trans. È stato difficile, impegnativo, però non voglio dimenticare che è anche un privilegio essere qua. Un privilegio che tante persone come me non hanno. Perché magari non si conformano così bene agli standard fisici ed estetici della nostra società, perché sono nati in condizioni economiche o familiari difficili, perché vivono in degli stati che negano la loro esistenza, i diritti alle cure, oppure che le criminalizzano fino a ucciderle. È importante che sia qua stasera io, per loro. Ed è importante anche perché le storie come la mia ci aiutano un po' tutti a immaginare un superamento dei ruoli di genere nella nostra società. a renderci tutti un po' più liberi. Dobbiamo ascoltare le voci trans autentiche, le voci che vengono direttamente da noi, perché è l'unico modo per capire che non siamo macchiette, ma individui e meritiamo di essere accolti e rispettati in questa società. È la ragione per cui sono qua stasera, la ragione per cui combatto. E spero che anche voi, tornate a casa oggi, abbiate un pochino più di voglia di rendere questo mondo un posto in cui più bambine e bambini trans possano smettere di considerarsi mostri, smettere di avere incubi su chi vorrà ucciderle domani, iniziare a considerarsi degni di fare tutto quello che vogliono, di diventare dottori, avvocati, agenti di commercio, parrucchiere, biologhe, astronaute, presidentesse, registe, attori, ma soprattutto vivi, felici ed amati. Grazie. Grazie. Applausi. Grazie. Applausi. Grazie. Grazie. Grazie.