 Tutti i giorni parliamo, guardiamo, sentiamo, ricordiamo delle cose, facciamo attenzione e operiamo delle decisioni che influenzano la nostra vita. Ora, come facciamo tutte queste cose e qual è l'organo che ci permette di operare queste meravigliose funzioni cognitive? L'organo in questione è questa massa di cellule, un chilo e mezzo di sostanza, un po' raggrinzita, un po' freddo. Aristotele pensava fosse un organo per raffreddare il cuore che era la sede delle emozioni. Ora, questa macchina, questo organo, è la macchina più sofisticata dell'universo conosciuto. È più potente del più potente dei computer, consumando molta poca energia, ed è quello che ci permette di fare le decisioni della nostra vita. Ora, questa macchina è organizzata, è fatta da 100 miliardi di cellule. Se mettiamo 100 miliardi di cellule una vicino all'altra, ci camminiamo sopra per mille chilometri. Se contiamo una cellula al secondo, contiamo per 3200 anni. Ora, le connessioni di ciascuna cellula, ogni cellula, è connessa con 5.000, 10.000 altre cellule. Il numero totale delle connessioni in questo cervello è di circa un bilione di connessioni, che vuol dire 10 alla 15. Ora, 10 alla 15 è un numero molto grande e non abbiamo una buona intuizione cognitiva di cosa vuol dire essere 10 alla 15. Sappiamo che il nostro cervello, in termini di commissioni, ha più connessioni di 1500 stelle nella Via Lattea. Ora, negli ultimi 150 anni sono stati svolti molti esperimenti per capire come funziona il cervello. Il modello tradizionale della neurofisiologia è stato che l'attività cerebrale era animata, dipendeva fortemente dagli stimoli. Il cervello veniva considerato un organo per l'analisi delle informazioni nell'ambiente, la decisione e l'emissione di risposte comportamentali. Quindi in questo caso abbiamo due oggetti, per esempio i fotoni rimbalzano su quegli oggetti, entrano nella retina, attivano una serie di reazioni elettrochimiche che trasmettono questa informazione alla corteccia visiva, dove si crea una rappresentazione olografica di quei due oggetti. Poi da lì l'informazione varia a seconda del compito. Se dobbiamo raggiungere questi oggetti, arriveremo nella corteccia frontale dove c'è l'area motoria. Se dobbiamo nominarli, andremo nelle aree del linguaggio. Se dobbiamo mangiarle, andremo nelle aree associate col gusto e con l'olfatto. Ora, uno degli argomenti fondamentali di questa architettura, di questo schema, è che a riposo il cervello non faceva niente. E l'attività registrata per tanti anni, utilizzando una cellula alla volta, era un'attività simile al rumore della televisione, quando non riceve un segnale. Rumore di fondo. Però c'è un problema. Pensate al sogno. Durante il sogno il vostro cervello non riceve nessuna informazione, siete completamente disconnessi dall'ambiente, non vi muovete, non ci sono suoni, eppure i vostri sogni generano delle attività cognitive che sono indistinguibili da quelle che avete durante la vita normale. Incontrate persone, alcune vi piacciono, alcune vi rendono sospettose, cadete dal letto e anticipate la caduta, avete il senso di vertigine. Tutta la realtà che conosciamo viene replicata durante il sonno. Come è possibile? Ora, negli ultimi 20-25 anni sono state sviluppate delle tecniche di neuroimmagine funzionale che permettono di valutare l'intero cervello e non solo l'attività di singole cellule. E quando questo è stato fatto, questa è una mappa di risonanza magnetica funzionale che ci fa vedere come il cervello a riposo continua a generare sequenze di attivazioni e soprattutto che per esempio la corteccia motoria che vedete lì disegnata in rosso comunica a riposo in assenza di qualsiasi movimento con tutte le altre aree del cervello. Quindi il cervello a riposo ha una serie di sequenze temporali come delle onde sul mare che si ripetono, si continuano a replicare una con l'altra. Ora, ora vi vorrei raccontare nei prossimi 5-10 minuti un pochino che cosa abbiamo imparato su questa attività a riposo. La prima cosa che abbiamo imparato è che questa attività a riposo è molto costosa. Ora, il nostro cervello è una macchina incredibilmente efficiente, consuma tutto il giorno come una lampadina da 40 watt, un costo energetico molto molto inferiore a quello di qualsiasi computer e anche del vostro telefonino. Però qualsiasi cibo mangiate, ammettete che mangiate 5 molecole di glucosio, da una a due di quelle molecole di glucosio vanno a finire nel vostro cervello. Quell'immagine a sinistra è un'immagine di glucosio marcato radioattivamente e vedete come il cervello, nonostante pesi pochissimo, il 2% del corpo, assume e consuma quasi il 20-25% dell'energia. C'è un po' di energia nel cuore, c'è un po' di energia nella zona genitale, ma non dovrete essere troppo contenti di quello perché quello è solamente il drenaggio del radiofarmaco praticamente che drena dai reni. Ora, questa energia a che cosa serve? Ora, se io prendo un soggetto, lo metto in una macchina risonanza magnetica funzionale e gli faccio ricordare delle cose, si attivano determinate aree. In questo caso il paziente sta ricordando attivamente magari che cosa ha mangiato ieri o un appuntamento oppure una serie di parole. Se questo soggetto sta dormendo o è a riposo magari guardando uno schermo senza nessuna informazione, quelle aree della sua memoria continuano a rimanere correlate fra di loro, mantengono dei pattern di sincronizzazione. Se invece cambio attività, vado in sala e incomincio a giocare a dei videogiochi, a sinistra, mi si attivano delle aree che hanno a che fare con l'attenzione viso-spaziale, i movimenti oculari. Poi mi stanco, chiudo gli occhi, mi metto a riposo e le mie aree viso-spaziali e oculomotorie continuano a mantenere attività correlata. Esco fuori, trovo una cosa che mi interessa, un oggetto che mi piace, si attivano altre aree nel cervello, ma a riposo magari il giorno dopo o il giorno prima le stesse aree a destra trovano un'attività correlata. Questo è molto misterioso. Come mai il nostro cervello a riposo, in assenza di qualsiasi comportamento, replica, si dice replay, l'attività del nostro comportamento? E quante aree abbiamo e quante sequenze abbiamo nel cervello? Degli studi fatti proprio negli ultimi dieci anni hanno dimostrato che abbiamo per ciascun emisfero circa 180 aree e cinque sistemi che organizzano tutta l'attività cerebrale. Questi cinque sistemi, tre, hanno a che fare con gli input e l'output, il sistema visivo, il sistema uditivo e il sistema sensorimotorio per operare delle risposte. Due sistemi sono di controllo, uno per controllare le informazioni dell'esterno, percezione, visione, esplorazione visospaziale, risposte visomotorie, l'altro per controllare informazioni dall'interno, memoria, emozioni, senso del self, emozioni. Ora, il modo è sorprendente che se prendiamo 1200 soggetti normali e li mettiamo tutti assieme in un atlante, troviamo questi assi di organizzazione, quindi siamo molto più simili di quanto siamo diversi. E la cosa veramente strabiliante è che se io guardo questa architettura a riposo posso predire quasi con il 20% di accuratezza, che è un'accuratezza molto alta quando prendi mille pazienti, se questi pazienti sono educati, cioè se hanno un'educazione superiore, se sono più magri, se sono più contenti, se hanno uno stato socioeconomico più alto ed in generale se hanno una psicopatologia minore. Quindi i pazienti che hanno una segregazione, che riescono a segregare bene le informazioni dell'esterno con le informazioni dell'interno, si ritrovano nella parte destra di quella distribuzione di punti, dove ogni punto è un soggetto, e i soggetti in alto a destra sono quelli che hanno una segregazione migliore di questi mondi. Allora, queste informazioni come le mettiamo tutti assieme? Una teoria di cui abbiamo scritto, ma che è stata proposta anche da molti altri ricercatori, è che il cervello non è un analizzatore di informazioni, sensori motorie, ma il cervello acquisisce durante lo sviluppo e durante l'esperienza personale, acquisisce dei pattern di attività. E questi pattern di attività vengono mantenuti, replicati, durante lo stato di riposo. E durante lo stato di riposo il cervello continua a trovare nuove soluzioni, infatti si parla di un modello generativo, e tutti abbiamo avuto l'esperienza, magari alla sera, di avere un problema difficile di fisica e la mattina il problema magicamente è risolto. Il vostro cervello ha trovato, attraverso questa combinazione di pattern, ha trovato la soluzione a quello che non sapevate alla sera. Quindi l'idea, quindi, che il cervello a riposo anticipa e simula la realtà. Ora, questa teoria ha una serie di conseguenze pratiche molto importanti per la società. La prima è che risolve un problema annoso in psicologia, che è il problema dell'omuncolo. Allora, se io ho uno stimolo che attiva il mio cervello, si attivano delle aree, le aree visive primarie. Io non so cosa vuol dire quel pattern di attività, ci vuole qualcun altro, un'area visiva secondaria, che interpreta il pattern dell'area visiva primaria. Ma chi legge il pattern dell'area visiva secondaria? L'area visiva terziaria. E andiamo avanti all'infinito fino a che da qualche parte nel nostro cervello ci dovrebbe essere un diavoletto che prende tutte le decisioni. Questo non è possibile. Non esiste la libertà individuale. Le decisioni non sono decisioni volontarie. Quello che invece pensiamo che succeda è che nel corso della nostra vita sviluppiamo delle abitudini, dei pattern e queste decisioni in qualche modo sono già preformate per noi, perché le abbiamo già fatte prima. Quindi ammettiamo che io mi ritrovo stamattina all'hotel e devo decidere se mangio un uovo o se mangio una mela. Ora, quella decisione sembra essere una decisione cosciente, volontaria, ma infatti quella decisione ci sono due pattern di attività nel mio cervello, uno che dice uovo, l'altro che dice mela e forse se io non ho mangiato uova nelle ultime due settimane un pochino di impulso, di dopamina che mi arriva magari dal tronco dell'encefalo dice ah, stamattina ho voglia di uova e sbilancia la decisione. Questa cosa quindi implica che molte delle decisioni di prendono dall'apprendimento che abbiamo avuto. Quindi, ad esempio, pensiamo ad apprendimenti virtuosi, comportamenti virtuosi come suonare un piano e comportamenti che non sono virtuosi nel mondo d'oggi come ad esempio avere una dipendenza. Ora, perché è così difficile smettere di fumare o farsi di cocaina? Perché l'atto del fumare non è una decisione cosciente, è uno stato del vostro cervello in cui qualsiasi cue nell'ambiente vi porta ad attivare quel programma. Un musicista che è stato allenato a suonare la musica si avvicina ad un pianoforte e automaticamente gli viene voglia di suonare. Quindi Aristotele diceva che l'eccellenza non è quello che, non è la decisione, non è una decisione ma è un'abitudine. E questa è una cosa molto importante per i nostri bambini. Non dobbiamo dire stai fermo, stai fermo, non fare così, non fare così, ma dobbiamo allenare delle buone abitudini. Ora, questo ha a che fare anche con problemi più difficili, ad esempio il razzismo, perché se una persona è stata allenata a vivere in un ambiente dove è stato esposto solamente a persone della stessa etnia, naturalmente avrà difficoltà con persone di etnia diverse. Ora, questa idea, questa teoria, si sta applicando anche alla patologia. quindi stiamo utilizzando per esempio delle tecniche di stimolazione elettromagnetica per cercare di modificare dei pattern patologici oppure stiamo interfacciando il nostro cervello con dei dispositivi al di fuori di noi, avete sentito forse l'annuncio di Neuralink di Elon Musk, per controllare delle periferiche. Questo è un esempio, ad esempio, vediamo se riusciamo ad attivare, questo è un esempio di un bambino che viene registrato per localizzare zone del suo cervello epilettiche dove ci sono delle scariche anormali e vedete che riesce, muovendo la mano, ad attivare questa mano robotica che è collegata al suo cervello. Ora, in conclusione, però, quello che vi voglio dire è che quello che vi ho detto non è unico alla specie umana. Tutti gli animali, dai vermi fino alle scimmie, hanno la stessa attività spontanea. E questa attività spontanea è un'attività che ci ha permesso di sopravvivere durante l'evoluzione ed è un'attività un po' egoistica, nel senso che abbiamo un tempo di sopravvivenza, delle aspettative di sopravvivenza molto breve, quindi sarà molto importante una delle sfide capire i limiti del nostro cervello per affrontare problemi planetari, problemi, ad esempio, come il riscaldamento globale che richiede la cooperazione di molti cervelli egoistici fra miliardi di persone. Grazie.