 Io non sono una farfalla. Avete presente quelle meravigliose farfalle che volano felici nei campi con le ali dai mille colori? Ecco, sono felici perché prima sono stati bruchi, poi crisalidi e poi farfalle. Una metamorfosi nel senso stretto del termine, un passaggio di forma da crisalide a farfalla. Una mutazione che mantiene inalterata la loro identità. Ecco, io non sono una farfalla perché secondo me un doppiatore non compie questo tipo di trasformazione. Un doppiatore fa bene il suo mestiere quando lavora e pensa come un camaleonte. Perché il camaleonte non inventa il ramo d'albero da cui prenderà il colore, ma lo riproduce con rispetto. In realtà anche il camaleonte compie una metamorfosi, però è una metamorfosi diversa. In meno di un minuto cambia il suo manto. Se passasse su dei cerchi colorati, nel passaggio da uno all'altro si adatterebbe al colore che è sotto di lui. Si mimetizza con l'ambiente. Ed è questo che fa un doppiatore. Guarda il suo attore recitare in un'altra lingua e ne studia i suoi cambi mimici, le sue accelerazioni, le sue pause, i suoi respiri. E cerca di diventare quell'attore. Io mi ricordo come se fosse ieri il nostro padre Renato Izzo, che è stato un grande maestro del doppiaggio. E lui arrivava con il copione, come ho fatto io. Ho portato il nostro strumento di lavoro. Lui si sedeva con noi e ci parlava del personaggio che avremmo affrontato il giorno dopo a Leggio. Sì, perché per lui non era possibile pensare di arrivare al turno impreparati. Noi al doppiaggio lavoriamo a turni. Ogni turno dura tre ore e ogni tre ore possiamo diventare un altro personaggio. Giuppi ad esempio alle 9 può essere Meredith di Grey's Anatomy. Alle 13.30 una delle gemelle di Dead Ringers. Per cambiare poi sala di doppiaggio e diventare Bridget Jones. Ecco, per Renato leggere il copione lì per lì per la prima volta non era possibile. Perciò ci raccontava chi fosse quel personaggio, che cosa avesse vissuto, il percorso emotivo che avrebbe fatto durante il film. Che fosse un protagonista, un piccolo ruolo non gli importava. L'importante per lui era farci arrivare all'immedesimazione, alla metamorfosi. Come forse sapete, nel doppiaggio non si vede il nostro viso e l'unico nostro strumento è la voce. Quindi devi incanalare tutte le tue emozioni, quelle che vedi sullo schermo nell'attore, come se anche tu ti preparassi ad essere ripreso. E come in teatro, anche al doppiaggio, ci sono le prove. Sì, perché devi per forza entrare in quel personaggio. Devi avere un carisma e devi avere una preparazione attoriale. Dobbiamo però farlo in pochissimo tempo. Attraverso la nostra voce entriamo nell'anima, nel corpo di quel personaggio. E io penso a questa metamorfosi come una trasformazione chimica, fisica, organica, carnale e anche psicologica. Molti credono che i camaleonti si mimetizzino per cambiare colore. Ma in realtà a provocare i mutamenti di pigmentazione di questi animali è l'umore. Infatti avvengono delle reazioni fisiche legate alle loro emozioni e sono quelle che poi fanno mutare la livrea. E a proposito di livrea, anche noi usiamo degli strumenti durante il doppiaggio. Infatti mi sono portata alla mia borsa di Mary Poppins. Se l'attrice deve essere sexy, io le faccio indossare il rossetto. Perché? Perché farla recitare col rossetto la fa diventare sexy. Ecco, prova. Perché se la tua attrice ha il rossetto è ovvio che se tu ti devi mimetizzare con lei sentirai quella sensazione. Ecco, ad esempio se il film è dell'Ottocento chiedo all'attrice di indossare il corsetto proprio per avere quella certa postura. Ho chiesto a Luca Ward di indossare l'elmo nel gladiatore per la famosa frase iconica. Ho chiesto a Francesco Venditti di immergere la sua faccia in una bacinella d'acqua e ispirare perché l'attore aveva la faccia tutta bagnata nel ponte delle spie. E Giuppi ogni settimana, due volte alla settimana, per due giorni è Meredith Grey e indossa la mascherina. E attenta Giuppi perché adesso ho portato qui la mascherina e ora leggerà una frase in sala operatoria. Prima senza la mascherina e poi con la mascherina. Sangue dal bendaggio e pressione in discesa. Stiamo individuando il vaso emorragico. Le garze sono pronte. Ecco, adesso però indossa la mascherina e sentiti in sala di doppiaggio, anzi sentiti nella sala operatoria. Quindi interpretala. Sangue dal bendaggio e pressione in discesa. Stiamo individuando il vaso emorragico. Le garze sono pronte. Stefano Benassi e Giuppi si sono amati per anni in Grey's Anatomy. E ora Giuppi vi leggerà una battuta molto famosa in questa serie. E lo farà in piedi, come nell'episodio, fuori dalla sala operatoria. Ecco, c'era Meredith che andava da Derek e gli diceva... Ma vedi, io ti amo in un modo veramente incredibile. Cerco di amare i tuoi gusti musicali, ti lascio l'ultimo pezzo di torta. Potrei saltare dalla montagna più alta se me lo chiedessi. Ciò che mi porta a odiarti mi spinge ad amarti. Per cui prendi me, scegli me, ama me. Ora voglio farti sdraiare come se Meredith fosse a letto a parlare con Derek. Ecco, ti metto anche un cuscino. Sdraiati qui. Ecco la tua frase. In questa posizione il diaframma è diverso, la respirazione è diversa e Giuppi, attraverso questa posizione, e poi troverà un'altra interpretazione. Quindi sei a letto con Derek e gli dici... Ma vedi, io ti amo in un modo veramente incredibile. Cerco di amare i tuoi gusti musicali, ti lascio l'ultimo pezzo di torta. Potrei saltare dalla montagna più alta se me lo chiedessi. E ciò che mi porta a odiarti mi spinge ad amarti. Per cui prendi me, scegli me, ama me. Ecco, avete sentito? Semplici parole su un foglio. Però è qui che l'attore deve metterci il cuore. La sua fisicità, la sua carnalità, come un camaleonte, diventare quel personaggio attraverso la sua emozione. Per arrivare a questo, a questa mimica, ci sono anche attori che usano il metodo del ricordo e evocano una loro esperienza per farsi trasportare nel personaggio. Nel doppiaggio, però, il copione è già scritto. Il film è montato, la parte è già recitata. Ma noi non vogliamo una metamorfosi imitativa. Perché se un doppiatore imita, diventa una brutta copia dell'attore. No. Noi cerchiamo una vera e propria trasformazione e la capacità di essere un camaleonte emotivo. Ecco, ora ti chiedo di bere mentre reciti la frase. Come se fossi al bar con Derek. Fai finta di bere, anzi, bevi e fai finta di mangiare. Ecco. Ma vedi, io ti amo in un modo veramente incredibile. Però sento che stai facendo finta di mangiare per questo, visto che siamo a Cuneo. Sono andata in una delle vostre meravigliose pasticcerie e ti ho preso un dolcetto. Ora, fai sentire veramente, sentite. Senti che buono. Ma vedi, io ti amo in un modo veramente incredibile. Cerco di amare i tuoi gusti musicali. Ti lascio l'ultimo pezzo di torta. Potrei saltare dalla montagna più alta, se me lo chiedessi. E ciò che mi porta a odiarti mi spinge ad amarti. Per cui prendi me, scegli me, ama me. Ecco, vedi? Basta cambiare lo stato fisico, lo stato emotivo e cambia tutto. E come ci si riesce? Ci si riesce attraverso l'empatia. Essere un doppiatore è mettersi nei panni degli altri. Sentire quello che sente l'altro, in questo caso l'attore. Perché a livello inconscio e conscio, il doppiatore comincia a immaginare le sue emozioni, a sentirle. Ed è esattamente questo che facciamo noi. Quando tu diventi la voce ufficiale di un attore, finisci un po' per portartelo a casa. Io vi confesso che qualche volta Meredith Grey, dopo nove ore di doppiaggio, l'ho vista seduta sul mio divano. Certo, solo con l'immaginazione. E più senti, più empatizzi, più elimini l'ego. E meglio fai il tuo mestiere. Alla fine il nostro, possiamo dire che è un lavoro generoso. Perché se qualcuno confonderà la tua voce con la sua, se qualcuno crederà che la tua voce non è la tua, ma la sua, vuol dire che tu hai ricalcato perfettamente quella performance e che hai preso tutte quelle sfumature mimiche e puoi dire di aver fatto un buon lavoro. Oggi si parla del fatto che presto il nostro lavoro verrà cancellato e gli attori doppiatori verranno rimpiazzati dall'intelligenza artificiale. Invece io ho la certezza che le sfumature che ci rendono esseri umani e che utilizziamo per far sì che il personaggio abbia la stessa verità, la stessa intensità dell'attore sullo schermo, la musica e le nostre parole. Il battito cardiaco che accelera ed eccelera e che ti accorcia il fiato nelle parole. Infatti io a volte chiedo agli attori, gli impiatori, di saltare o di correre sul posto per aumentare il battito cardiaco e fargli venire veramente il fiatone. Perché è questo fiato, è questa mancanza di fiato alla fine della frase. Sentite, è questo che emoziona il pubblico. E nessuna intelligenza artificiale può assimilare la trasformazione chimica, emotiva, di respiro di un attore che si immedesima nella parte. Io non sono una farfalla, sono un camaleonte. Vi auguro quindi di vivere leggeri come farfalle, ma di sentire come un camaleonte. Di essere un doppiatore dalla voce armoniosa che espande e traduce l'ispirazione di un altro. Il microfono acceso, rispettoso e sensibile di tutto quello che sentite di vero e bello. Perché non c'è niente che abbia più intuito del nostro cuore. Nel doppiaggio quindi, come in tutte le forme d'arte, l'unica cosa che può salvarci dal sorpasso dell'intelligenza artificiale sono le nostre emozioni. Vi auguriamo quindi un buon viaggio nella metamorfosi senza ego. Grazie a tutti. Grazie a tutti.