 Ciao a tutti. Ciao a tutti. Io lo so, lo so che vi state chiedendo ma perché questo qui si presenta con l'infradito a un TED? Beh, la risposta è molto semplice. È da due settimane che sto viaggiando a bordo di un van con il mio miglior amico per girare tutte le coste della Sicilia e ripulirle dalla plastica e ogni forma di inquinamento. Pensate, abbiamo già recuperato circa 10 tonnellate di rifiuti. Grazie. Grazie. Ma la domanda molto semplice è perché lo faccio? Perché, Marco, stai facendo questa cosa qui? Perché amo la Sicilia. Io sono siciliano, sono cresciuto in questa terra, l'ho vissuta intensamente ed è una terra purtroppo amata e odiata, abbandonata e desiderata. Pirandello diceva, lì l'uomo nasce isola nell'isola e rimane tale fino alla morte. Ed è la verità. La Sicilia è dentro. E quello che mi è sempre legato a questa terra è un elemento, l'elemento più bello, l'elemento che ho vissuto e che continuo a vivere fortunatamente in tutte le sue forme, ed è il mare. Ma il mare, che cos'è esattamente? Io, ecco, prima del TED, ho detto adesso mi preparo per bene e cerco la definizione di mare per far vedere che sono preparato. E questa è la definizione di mare che, insomma, è un po' complicato ricordarsi tutte quelle parole lì. Allora mi sono messo un pomeriggio, ho cercato piano piano, piano piano. Non ce l'ho fatta. Però cercavo una parola che in mezzo a tutto quell'ammasso di parole non c'è e non l'ho trovata. Che è la definizione di mare per me. Ed è vita. Ma non vita intesa come origine delle cose, la creazione, no? Gli organismi dal punto di vista biologico. Assolutamente no. Per me il mare è vita. Nel senso che io davvero ho vissuto il mare ed è la mia vita. Tutti i ricordi più belli sono legati al mare. E il mare a un certo punto è diventato anche il mio lavoro. Quando dico vita intendo questo. Questi siamo io, mio fratello e mio padre, a distanza di vent'anni. C'è una foto degli anni 90 e una del 2020, più o meno. E ho avuto la grande fortuna di vivere il mare con una famiglia che ama tantissimo la natura, ama tantissimo quell'elemento. E guardando questa foto mi viene subito in mente una parola. E la parola è generare. Perché generare? Perché mio padre ha generato la passione per il mare, che ha trasmesso a me e mio fratello. Mio fratello, con il passare del tempo, è diventato un biologo marino. E lui oggi genera dei dati scientifici attraverso la ricerca. Io mi occupo di divulgazione, sono sempre sott'acqua con la mia fotocamera e genero dei contenuti per raccontare cosa si nasconde sotto la superficie del mare. E quindi cosa significa generare? Generare significa creare qualcosa di nuovo, no? Qualcosa che non esiste. Generare bellezza. Lo chef che crea un nuovo piatto. Il musicista che scrive una canzone. Il poeta che scrive una nuova poesia. Generano qualcosa di nuovo. Però, ecco, secondo me dobbiamo accostare un'altra parola molto importante, che è rigenerare. Rigenerare che cosa significa? È creare qualcosa che già esiste, no? Stiamo migliorando qualcosa. E la prima volta nella mia vita in cui ho pensato a questa parola, rigenerare, è stata esattamente quando davanti ai miei occhi si è presentato questo spettacolo, tra virgolette, raccapricciante. Adesso vi farò una domanda, non vedo molto bene, ma chi di voi ha mai sentito parlare di reti fantasma? C'è qualche mano alzata, c'è mia mamma, ovviamente, una mano alzata. Queste sono le cosiddette reti fantasma, reti a pesca che vengono abbandonate o perse in mare accidentalmente. E il problema di queste reti è che continuano a pescare 24 ore su 24, uccidono tutto ciò che trovano. E soprattutto soffocano interi ecosistemi. E più o meno quattro anni fa, durante un'immersione in Sicilia, nella mia terra, e lo sottolineo, ho avuto la fortuna e la sfortuna di imbattermi in questo disastro ambientale, una secca completamente ricoperta da reti fantasma. E da lì ho capito il danno che facevano queste reti. Pensate a 800.000 tonnellate di reti fantasma che vengono abbandonate nei mari di tutto il mondo ogni anno. E i danni sono inimmaginabili. L'80% dei rifiuti presenti in mare deriva da reti e attrezzature da pesca. E questo episodio ha cambiato totalmente la mia vita, ha cambiato il mio punto di vista. Da quel giorno io e mio fratello abbiamo deciso di fare qualcosa per il mare, abbiamo deciso di dedicare la nostra vita alla conservazione del mare. Perché sì, lì sotto, sotto quell'ammasso blu che vediamo, c'è tanta bellezza. Ma la bellezza dobbiamo salvaguardarla. E quindi la nostra vita ha preso una strada meravigliosa, cioè quella di proteggere il mare attraverso rimozioni di reti fantasma, attraverso progetti come quello che sto facendo oggi, di sensibilizzazione, informare le persone. Abbiamo recuperato tonnellate di reti fantasma, senza cambiare il mondo, ma cercando di creare una maggiore consapevolezza nelle persone. E la cosa più bella del mare è che ti risponde. Il mare ha la sua capacità di rigenerazione pazzesca. Vi ricordate durante il Covid quante volte abbiamo sentito sono tornati i delfini a Venezia? Ed è la verità. Perché quando l'uomo si ferma e non impatta, la natura subito ti risponde, ti fa vedere che se mi lasci in pace, io sto molto meglio e dobbiamo conviverci. Il problema è che facciamo molta fatica a sentirci collegati alla natura. Il problema delle connessioni. Siamo esageratamente connessi al pianeta Terra. Però l'uomo fa molta fatica. Spesso ci consideriamo degli ospiti. L'uomo non è un ospite. Questa è una mia visione. Spesso sentiamo che siamo ospiti, dobbiamo rispettare il pianeta. No. Il problema è che non ci sentiamo parte integrante del pianeta. Come si fa a pensare che la salute dell'essere umano possa dipendere dalla salute di uno squalo? Lo squalo. Animale demonizzato, stereotipato. Lo squalo che mangia l'uomo. No. Se vedete ho anche un po' di squali addosso. È il mio animale preferito. Lo squalo è l'animale al vertice della catena alimentare e per colpa della mano dell'uomo sta scomparendo. È molto difficile creare quell'empatia con un animale che non vediamo, che sta sott'acqua. E qual è la soluzione? Beh, secondo me la soluzione, molto semplice, è amare. Come Orfeo amava Euridice. Il mito di Orfeo ed Euridice. Orfeo, innamorato, perdutamente di Euridice, va nel regno dei morti, dove purtroppo Euridice era finita a causa di Ade e lui cerca di fare di tutto per riportare in vice a questa benedetta Euridice. Ed è esattamente quello che dovremmo fare noi con il pianeta. Noi dobbiamo amare. Solo ciò che si ama si protegge. E questo lo si fa grazie all'informazione, grazie alla consapevolezza. Quando si ha una maggiore consapevolezza, si presentano davanti molte più strade. E bisogna amare. Bisogna amare tutto ciò che ci circonda. E qual è il tempo dell'amore? Il tempo dell'amore è adesso. Il qui e ora, che spesso vi assicuro dimentichiamo. Noi non amiamo per qualcosa che verrà in futuro. Noi amiamo per il presente. Ma questo lo dimentichiamo. Quante volte vi capita di lamentarvi di qualcosa che non è successa? Cioè, ci stiamo pensando, ah, ma la prossima settimana devo... No. Cavolo, pensiamo al presente. Pensiamo al valore del presente. Pensiamo ai momenti meravigliosi che possiamo vivere se abbiamo la consapevolezza del momento. Spesso, quando si parla di ambiente, si sente dire, no? Lo facciamo per un futuro migliore. Lo facciamo per le future generazioni. È automatico. A prescindere, ovvio che lo si fa per un futuro migliore. Ma quella è una conseguenza naturale. Quello che dimentichiamo è il momento. Ed è proprio per questo motivo che oggi mi vedete con questo infradito, sporche di sabbia, sporche di mare, perché è da due settimane che sono in viaggio, sto girando a Sicilia, non perché me l'ha imposto qualcuno, ma perché ho bisogno di farlo, ho bisogno di sentire, di vivere questa terra. e lo faccio con il mio miglior amico, vivendo dei momenti pazzeschi. Non lo sto facendo per sperare che la Sicilia un domani possa essere più pulita. Quella è una conseguenza. Dieci tonnellate di plastica rimosse dall'ambiente, vi assicuro che sono un granello di sabbia. È il nulla. Ma è molto più forte lanciare un messaggio e vivere questi momenti che tutto il resto. Vivere il momento, qui e ora. Vi assicuro che prendersi cura del pianeta è la stessa identica cosa di prendersi cura di se stessi. Grazie. Grazie. Grazie. Grazie.