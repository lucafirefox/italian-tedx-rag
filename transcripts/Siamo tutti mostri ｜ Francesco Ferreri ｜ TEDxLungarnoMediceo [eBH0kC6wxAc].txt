 Francesco Ferreri Revisore Quante volte nella nostra vita, mostrandoci semplicemente per quello che eravamo, ci è capitato di sentirci sbagliati, fuori posto? Quante volte essere semplicemente noi stessi ci ha fatto sentire dei mostri? Mi chiamo Francesco Ferreri e sono un antropologo culturale. Di solito le persone non sanno esattamente di che cosa si occupa questa disciplina. Lo so perché è da quando mi sono laureato che nel momento in cui mi presento la gente mi chiede antropo che? Non l'ho realizzato subito, ma col tempo mi sono reso conto che uno dei motivi per cui mi sono appassionato così tanto a questa disciplina è proprio perché mi ha permesso di scoprire quanto noi fossimo crudeli con noi stessi. Forse anche di scoprire il motivo. Il problema è che noi siamo i primi a giudicarci in maniera così severa. Grimilde, la regina cattiva di Biancaneve nel lungometraggio del 1937, recitava davanti allo specchio magico specchio, specchio delle mie brame, chi è la più bella del reame? Facciamoci caso. Purtroppo questa frase è estremamente familiare. Quante volte ci siamo posti questa domanda? Magari nervosamente, prima di un primo appuntamento oppure distrattamente, lavandoci i denti, appena svegli, un po' sonnati. Quante volte in questi casi abbiamo avuto la paura di non essere abbastanza? Abbastanza rispetto a chi poi? Allora forse sarebbe necessario fare un atto di onestà e ammettere che in fondo in fondo Grimilde siamo noi. È più facile riconoscerci con la strega cattiva piuttosto che con Biancaneve. abbiamo sempre quella vocina nella nostra testa che ci fa da specchio magico, quella norma crudele e severa che continua a urlarci insulti terribili. Sei troppo grasso, troppo magro, troppo alto, troppo basso, troppo sexy, troppo poco sexy. E la cosa peggiore è che noi alla fine a quella vocina ci crediamo. Ci giudiamo che quel brusio nella nostra testa sia soltanto nostro, sia un problema che riguarda solo noi, o peggio che sia colpa nostra. Eppure non è così, perché sappiamo che quella sensazione di inadeguatezza è estremamente familiare per chiunque. Perché viviamo in una società che attraverso la norma ha preteso un controllo anche dei nostri corpi e delle nostre identità così bene, tanto da non farci mai dubitare di quella vocina crudele, del nostro riflesso che ci guarda e ci giudica. L'antropologia però, che studia e sfida la norma, ci permette di porci un po' di domande in più. Ma come mai una persona che prende peso dovrebbe perdere valore? Perché un po' che mette lo smalto dovrebbe essere meno uomo? Ma chi l'ha detto che una persona disabile vuole fare meno sesso? Quando descriviamo i corpi, non stiamo realmente parlando della materia che li compone. Non solo, almeno. C'è dell'altro. Stiamo raccontando delle storie ancora prima di conoscerli. I nostri corpi, infatti, non possono fare a meno di esprimersi attraverso le cicatrici, i peli, le loro forme, ma anche il modo che hanno di muoversi, di vestirsi, di truccarsi. Sono tutti simboli e segni che i nostri corpi si portano con sé e che poi vengono letti in base a determinate scale di valori dalle varie società e culture che incontriamo. Forse non ce ne rendiamo conto, ma non stiamo parlando quindi solo di corpi biologici. Non è solo una questione di ossa e di carne, ma di vere e proprie storie, di corpi culturali. Perché li stiamo già giudicando. Ed è proprio qui che entra in gioco l'antropologia, perché è una di quelle discipline che ci permette di studiare tutti i modi in cui noi andiamo ad interpretare la realtà che ci circonda e delle storie che poi andiamo a creare, anche quelle sui nostri corpi, che a loro volta però riescono ad influenzare l'essere umano. Il modo in cui raccontiamo il ruolo di un corpo ha spesso anche un valore rassicurante perché ci dà l'illusione di sapere qual è il nostro compito all'interno della nostra società. Ad esempio, nel momento in cui noi scopriamo che una persona è di sesso maschile, la chiamiamo bambino e gli dipingiamo la stanza di azzurro ancora prima che venga al mondo. Poi gli insegneremo a tifare per una squadra di calcio, ad essere un playboy o il principio azzurro. Gli diremo che un giorno si innamorerà di una bellissima donna e non le faremo mai mancare nulla perché saremo un uomo di successo. Certo, i dettagli possono variare, ma la storia non cambia. Non ci sono dei momenti specifici all'interno della nostra società, quelli che in antropologia chiameremo rituali, in cui l'individuo ha la possibilità di fermarsi e di pensare effettivamente a come poter scrivere la sua storia. Ma perché dovrebbe poi? È così facile avere tutto già predefinito, sapere che cosa possiamo fare e che cosa no. Certo, è tutto un insieme di regole che insieme vanno a costruire il modo in cui noi possiamo vivere la nostra vita. Chi potremmo essere? Cosa possiamo fare? Chi possiamo amare? E come possiamo amare? Si declina anche negli aspetti più insignificanti della nostra esistenza. Il modo in cui ci muoviamo, il modo in cui ci sediamo su una sedia, il modo in cui camminiamo, persino quello che possiamo mangiare. Ma è normale che un uomo beva un cosmopolitan? Un drink rosa e sospettosamente elegante. Normale. È questa parola che ci frega, non è vero? Ci illude che tutto ciò che sia normale sia naturale, ancestrale, universale. Ma se così fosse, le persone non avrebbero paura a seguire le regole, a stare nei bordi. Non ci sarebbero differenze, ci sarebbero ancora i veri uomini e le brave donne di una volta. Ma la norma cambia perché sono delle storie create dall'uomo. E quindi, per definizione, si rivela artificiale, mutevole, particolare. Rivelando quindi forse la cosa più bella, in maniera anche scientifica, che noi, in fondo, siamo un po' più complicati di così. Infatti, cerchiamo costantemente, disperatamente, di seguire queste storie, anche con i nostri corpi, anche quando non ci riguardano. perché ci insegnano che quelle narrazioni sono quelle giuste. Sappiamo benissimo, infatti, che un corpo disabile, un corpo queer, un corpo grasso, sono tutto ciò che nella nostra società consideriamo anormale. E a noi la normalità spaventa perché ci hanno insegnato che la normalità è sbagliata. Ed è qui che abbiamo la prova che non stiamo parlando di corpi effettivi, ma delle loro storie. Perché viviamo in una società che ha deciso che alcuni corpi sono più giusti di altri. Infatti, i corpi che non seguono la norma, che non rispettano il loro ruolo assegnato, sono tutto ciò che nella nostra società abbiamo imparato a temere, a tenere lontano da noi. Sono i mostri. E i mostri sono sempre cattivi. Esseri umani con identità e corpi disubbidienti, che per punizione hanno subito una metamorfosi crudele che gli ha strappato loro l'umanità. Così è più facile non sentirsi in corpa quando neghiamo loro diritti. La storia della mostrificazione non è certo un concetto nuovo. Viviamo in una cultura che discrimina, che riconosce le differenze anziché come delle caratteristiche dell'individuo degli errori. e ci educa ad avere paura di tutti quegli aspetti e sfumature che rendono unico l'essere umano. Ed è proprio per questo motivo che poi noi alla fine cerchiamo costantemente e disperatamente di seguire quella dannata norma, coltivando un'illusione che i mostri siano sempre lontani da noi, come se ci fosse una linea netta e chiara nella nostra società che ci permette di dividere il bene dal male. Gli eroi dai mostri. noi da loro. E abbiamo così paura di disubbidire che abbiamo imparato a percepire le differenze nostre e altrui enormi, giganti come dei mondi lontani, lontani, come se non fossimo poi più in grado di riconoscere che alla fine i mostri sono tutti umani e i mostri siamo proprio noi. in antropologia è tutto lavoro di prospettiva. Le storie cambiano quando cambia il narratore. E allora proviamo a fare un esperimento. Immaginiamo che sia io il vostro specchio magico e sia io a porre delle domande a voi persone in ascolto. Quante volte avete sentito il vostro corpo sbagliato? Quante volte proprio come Grimilde avete lasciato che fosse il riflesso davanti a voi a decidere se fosse persone meritevoli o meno? Fa paura guardarsi allo specchio certo perché ci mostra tutte le nostre contraddizioni le nostre imperfezioni fisiche e caratteriali le nostre stranezze ci mostra perfino ammettiamolo per una volta tutte le volte che siamo stati noi i carnefici. Viviamo in una società che ci insegna ad essere crudeli nei confronti di chi è altro da noi e per paura di essere noi i mostri spesso siamo i primi ad attaccare. Mostri non si nasce lo si diventa potremmo dire a questo punto però non abbiamo né artigli né zanne e allora forse la verità è più scomoda di così. Mostri non si nasce ma ci educano a vederci tali. La disabilità la neurodivergenza un corpo queer un corpo grasso il colore della pelle e tutte le altre infinite sfumature intrecci, diversità piccole e grandi che nella nostra società continuiamo a definire anormali non sono mai cattivi di per sé eppure c'è sempre qualcuno pronto a dipingerli come tale e noi alla fine ci sentiamo dei mostri. Certo potremmo dire che non tutte le mostrificazioni sono identiche non tutte le discriminazioni fanno male nello stesso modo nonostante questo sia vero però è ancora una narrazione che continua a tenere lontani gli uni dalle altre creando così poi una gerarchia del dolore dove siamo uguali soltanto se soffriamo nello stesso modo. Ma noi davvero vogliamo paragonare le nostre ferite e vedere chi sanguina di più? E poi come si misura la sofferenza? in questo modo continuiamo a dividere le storie senza mai proporre una soluzione effettiva e alla fine ci sentiamo persone ancora più sole e invece è proprio attraverso il riconoscimento del mostruoso che noi possiamo accorciare le distanze con chi è altro da noi è proprio attraverso questa tecnica che noi forse possiamo addirittura scoprire che il nemico non è l'essere umano ma la norma impossibile e crudele che continua a pretendere che gli uomini non piangano e che le donne stiano sempre zitte. Mi dovete perdonare perché io sono cresciuto negli anni 90 e quindi esemplificherò la soluzione di questo problema con un esempio figlio della mia generazione la serie tv Buffy l'ammazza vampiri con una straordinaria Sara Michelle Geller nel luogo della protagonista la cacciatrice colei che sola è in grado di affrontare le forze del male ne può esistere solo una per generazioni e dopo sette lunghe stagioni Buffy è costretta ad affrontare il cattivo per eccellenza la reificazione del male in persona il primo dopo aver ottenuto la falce della guardiana l'arma mitica in grado di sconfiggere questa creatura Buffy decide di compiere un gesto totalmente inaspettato attraverso l'aiuto della sua amica strega Willow con un incantesimo decidono di distribuire il potere di quell'arma a tutte le altre potenziali cacciatrici del pianeta così da combattere insieme il male eccola qui la soluzione moltiplicare le storie e le voci per costruire una nuova generazione che riporti i corpi e le loro esperienze tutte sullo stesso piano certo facile dirlo in una società che però ci insegna ad essere le prescelte sole contro i mostri però nessuno ha detto che sarebbe stato facile a noi però serve proprio quell'atto straordinario quasi magico in cui cerchiamo di riavvicinare il mostruoso a noi perché solo così potremmo tendere una mano nei confronti di chi è altro da noi è solo riconoscendo il diverso dentro di noi che riusciremo a fare questo dove non ci sarà più soltanto un unico corpo martire e meritevole in grado di poter parlare ma un coro di corpi di storie tutte diverse da noi intrecciate insieme e intonare un'unica melodia lo so la metafora del mostro fa paura io perché dovrei definirmi come tale in fondo sono una brava persona ma il trucco non è riconoscere nel mostro una condanna o una punizione ma come tutto ciò che contiene quelle fragilità quelle differenze quelle contraddizioni quelle incomprensioni quelle incongruenze quelle stranezze quelle follie che noi esseri umani abbiamo e dirci almeno una volta ti voglio bene grazie grazie grazie grazie grazie grazie Grazie a tutti.