 Musica Ciao, benvenuti, è sempre bello essere il primo. Buio. Così, tanto per mettervi subito tutti a vostro agio. Se sentite qualcuno borbottare è Michele, il videomaker che mi sta maledicendo. Ma io avevo bisogno di questo piccolo momento con voi. Un momento dove mi dovete dare un attimo di fiducia. Quindi, chiudete gli occhi. Chiudeteli, davvero. Mettete la vostra mano sotto l'ombelico, la mano destra, e la sinistra sopra l'ombelico. Facciamo solo tre respiri insieme. E quando respirate io conterò fino a cinque. Poi rimarrete in apnea per due secondi. E poi buttate fuori. Tre volte, vi chiedo solo questo. Cominciamo. Uno. Due. Tre. Quattro. E cinque. Tenete. Buttate fuori. Uno. Due. Tre. Quattro. E cinque. Tenete. L'ultima volta. Uno. Due. Tre. Quattro. Cinque. Tenete. In questo momento noi abbiamo rallentato tutto il nostro ciclo vitale. Abbiamo separato quella che è questo universo da quello che succede fuori. Dalle preoccupazioni, dalla fretta, dal correre. Siamo solo qui. Non esiste nient'altro nell'universo. E proprio in questo momento di grande intimità con voi stessi potete esprimere il più grande desiderio della vostra vita. Siete pronti? Uno. Due. Tre. Luce. Quanti di voi sono riusciti a esprimere il più grande desiderio della vostra vita? Pochi. Mi sembra giusto. Perché esprimere un desiderio vuol dire rispondere a una domanda fondamentale. che è la domanda semplice, ma alla cui risposta è molto difficile. Che cosa voglio? Il 90% dei problemi che abbiamo nella nostra vita è che noi non sappiamo cosa vogliamo. Però bisogna imparare a esprimere i desideri. Perché le parole, quelle che usiamo, realizzano la nostra realtà. Concretizzano le nostre idee. Se usate delle parole giuste avrete una bella realtà. Altrimenti una realtà difficile da sopportare. Quindi benvenuti alla prima lezione di grammatica del desiderio. Innanzitutto la grammatica è stata per tutti noi, almeno per me in particolare, un grosso problema durante tutte le scuole. Quando si divide in soggetto, verbo, complemento oggetto, partiamo dalla cosa principale, che è appunto il soggetto. Nella grammatica del desiderio siamo facilitati, perché il soggetto può essere solo uno. Io. Raramente tutti noi mettiamo io al centro dell'attenzione. Lo mettiamo raramente il nostro io, in modo sano, al centro della nostra esistenza. Perché? Perché fa paura. Fa paura perché se noi lo mettiamo al centro della nostra esistenza e funziona, e le cose vanno bene, e le cose succedono, e noi splendiamo, agli altri non piacciamo. Agli altri facciamo paura. Perché alla fine farcela, vincere e splendere, che sono tre cose stupende per me, farcela non vuol dire avere successo o economico. Splendere vuol dire essere chi siamo, assolutamente noi. Quando tu sei vincente, splendi, perché stai facendo quello che sei chiamato a fare. E se tu splendi, diventi la cartina al tornasole per le persone che invece non lo stanno facendo. La gente, le persone che avete intorno a voi, purtroppo anche gli amici, non è colpa loro. È colpa di un percorso che magari non è stato fatto fino in fondo. Ma probabilmente anche qualcuno che in questo momento è seduto di fianco a voi, in realtà vi preferisce claudicante, vi preferisce debole, vi preferisce fragile, perché così tu in qualche modo avvali il fatto che anche loro sono in quella posizione. Mentre se tu splendi, se tu vinci, sei la cartina al tornasole che quel percorso lo possono fare anche loro, che anche loro ce la possono fare. Ma noi siamo in un mondo dove è molto più facile raccontarsi delle scuse che trovare delle soluzioni. E quindi io ho due domande per voi. Una è, quanto ci costano queste due parole? I, O, queste due lettere. Quanto ci costano? Eh, ci costano affetto, ci costano relazioni, ci costano amicizie, ci costa della solitudine. Però è proprio in quella solitudine che voi capite che nello stare da soli impariamo ad amare gli altri. E però, allo stesso tempo, quanto ci rendono queste due lettere? I, O. Uno, ci rendono consapevoli di chi siamo. In più ci fanno anche scoprire, io, che esistiamo. Io, che esistiamo. Ma la cosa che per me è più importante è che queste due lettere ci fanno capire che noi abbiamo il diritto, il diritto di desiderare, il diritto nostro di splendere. E l'unico modo che abbiamo per imparare a mettere il nostro desiderio davanti a tutti è usare io. Poi, dopo il soggetto, si passa al verbo. Allora, non so voi, ma io sono ancora in cura da uno psicologo per superare i tempi, i verbi, le cose che vi dicono al liceo che devi imparare tutti i verbi del mondo. Prima vi ho parlato un sacco di tempo di splendere, no? Facile. Participio passato di splendere. Tu. Uno a caso. Ho sentito splesi? No. Voi capite che è molto difficile usare questi verbi, cioè viene proprio da rodere. Passato remoto di rodere. Rosi? Bene. Cioè viene proprio da prudere le mani. Participio passato di prudere? Ok, la smetto, perché veramente sono terribili. Invece, tutta la nostra esistenza abbiamo perso, almeno io, ho perso la vita con il congiuntivo, il trapassato futuro, il passato trapassato remoto, il passato remoto che mi ha remato contro tutta la vita. Qua nella grammatica dei desideri c'è un unico verbo, un unico tempo, un unico modo e anche un unico slide. Voglio. Voglio è un verbo che voi avete trattato male tutta la vita. Ed è un peccato perché invece è un verbo importantissimo, perché noi abbiamo la necessità di rifugiarci nel verbo voglio. E' il verbo che protegge chi sei. Se voi pensate ai bambini, i bambini, l'unico verbo, il primo verbo che usano in modo spontaneo è io voglio. Fra l'altro nella psicologia dello sviluppo si dice che il bambino forma se stesso attraverso i suoi voglio. Poi sto per dire una cosa che molti di voi gli starò sulle palle. Succede che arriva la mamma, il papà, l'insegnante, l'amico e insegna al bambino. Eh no, non si dice voglio, si dice vorrei. Oppure cosa si dice? L'erba voglio? L'erba voglio. Allora, i genitori partono da una buonissima base che è quella di insegnare il rispetto ai propri bambini. Quindi partono proprio dalla buona fede. Il problema è che se tu togli il verbo voglio, io smetto di esistere per quello che sono. E inizio a costruire la mia vita per quello che vuoi tu. Ci sono tanti modi per utilizzare il verbo voglio con il rispetto. Quindi non so, voglio per piacere, voglio se hai tempo, voglio per cortesia. Ce ne sono tantissimi. Però la cosa importante è ridare importanza a questo verbo. Riprendetevelo per voi. Io voglio. Lo so, vi hanno insegnato a non usarlo. Facciamolo. E poi arriviamo a un momento difficilissimo. Il complemento oggetto. Io voglio. Che cosa? Che cosa voglio? L'importanza di esprimere desideri deriva proprio da questo. Che se tu esprimi un desiderio, ti devi porre la domanda che cosa voglio. Io ho proprio, per chi mi segue, un po' lo sa, io ho proprio degli stratagemmi che mi obbligano a esprimere desideri. Quindi io dovunque sono nel mondo, da Cusercoli a New York a Pechino, se c'è un tramonto, mi piazzo lì che potesse cascare il cielo, aspetto l'ultimo raggio e appena quell'ultima punta di luce va dietro al mare o alla montagna nell'ultimo raggio esprimo il desiderio. Fra l'altro è anche comodo perché hai tutto il tramonto per dire che cosa voglio, quindi hai anche un po' più di tempo per entrarci. Oppure ho uno secondo stratagemma. Il mio stratagemma è quello che ogni volta che faccio per la prima volta una cosa esprimo un desiderio. Sono entrato qui per la prima volta che faccio un TED a livello mondiale, cioè non è mai successo prima nella storia dell'umanità che io facessi un TED. Quindi è una grande prima volta, un grande desiderio, peraltro ce l'avete anche voi in questo momento. Avete la possibilità perché è la prima volta nel mondo in cui vedete una persona che fa, una persona che sono io, che fa un TED. E quindi avete la possibilità di esprimere un altro desiderio. Tenetevelo lì perché adesso vi porto a farlo. Perché noi in realtà possiamo desiderare tantissime cose. No? L'unica cosa è che ci sono degli ostacoli. Ci sono degli ostacoli ai nostri desideri. E in questo momento io vi sto per fare un regalo. Vi regalo tre domande che quando ve le porrete poi non sarete più quelli di prima, che vi scuoteranno un po' la vita. Sono tre domande la cui non risposta è la principale causa della non realizzazione dei vostri desideri. Partiamo? Allora, la prima domanda è questo è il mio desiderio? Questo è il mio sogno? O è il sogno di qualcun altro? C'è una percentuale altissima, questi sono i dati Istat, non è vero, me lo sono inventato, ma voi prendetelo per buono. C'è il 90% delle persone che non esprimono desideri per se stessi, ma per compiacere qualcun altro. E spesso inconsciamente, ma dovete rendervi conto, questo è veramente il mio desiderio? Seconda domanda. Che prezzo sono disposto a pagare per il mio desiderio? Qua. Allora, io vengo da un buon decennio dove ho letto tutti i libri esistenti al mondo sulla legge dell'attrazione, che l'unica cosa che hanno attratto sono i miei soldi a chi li ha scritti. Perché non funziona? La legge dell'attrazione è un'enorme minchiata. C'era questa cosa che ti diceva nel libro, che io ho fatto, peraltro ovviamente, mi dicono di fare una cosa, io maestrino la faccio, prendi un bel cartellone, ci appiccichi sopra tutti i tuoi desideri, poi fra l'altro questi americani, i desideri sono la casa a Hollywood, la Maserati, piuttosto che la Ferrari, cioè molto materiali, ognuno ha i desideri che vuole. E io ovviamente avevo messo la casa a Hollywood e la Ferrari, avevo messo anche questo fisico scolpito, no? E loro in questa legge dell'attrazione ti dicono tu la sera, piene di andare a letto, vai davanti al tuo cartellone e attiri. E io per buoni cinque anni ho detto addominali, addominali, e cercavo di attirare questi addominali, la legge dell'attrazione non funziona. Se smetti di bere gin tonic e vai cinque volte in palestra alla settimana, arrivano gli addominali senza legge dell'attrazione. Quindi, l'unica cosa che dobbiamo sapere è che prezzo siamo disposti a pagare per il nostro desiderio? E arrivo all'ultima terribile domanda, quasi mi dispiace di farvela, però, è questa. La faccio a me e ognuno di voi la fa a se stesso. Penso di meritarmi di essere felice, perché se voi non credete di meritarvi di essere felice, la grammatica del desiderio non funziona. saranno frasi senza un senso compiuto, saranno parole vuote di qualsiasi significato. Voi pensate di meritarvi di essere felice? Spoiler, sì. Quindi, vi ho insegnato i tre passaggi della grammatica al desiderio. Voi, adesso, siete in grado di dire, di esprimere un desiderio. Che cosa potete chiedere? Io voglio tutto. Stasera vi aspetto al tramonto, all'ultimo raggio, a esprimere un desiderio insieme. Ciao. Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi Applausi