 Io sono una copywriter, cioè per spiegarlo in termini più semilci, per esempio quando l'ho dovuto dire a mia madre, gli ho detto che semplicemente faccio la pubblicitaria, cioè mi occupo di trovare nuove idee per sponsorizzare e promuovere prodotti, brand o servizi. Questo è il mio lavoro, è quello che faccio tutti i giorni e su questo potremmo essere tutti d'accordo, è un dato di fatto, invece no, perché per un mio ex capo io non sono e non ero una copywriter, per lui, in quanto donna, io ero solo una puttana arrogante che faceva pompini per fare carriera. Facciamo un piccolo passo indietro, voi la scorsa estate cosa avete fatto? Vi siete rilassati? Io avrei voluto, ma invece ho deciso di affrontare il problema che affligge il settore pubblicitario italiano ed è un problema fatto di moleste e di abusi e modestamente mi sono tirato addosso l'odio di tantissime persone. Ho iniziato condividendo sui miei profili social l'esperienza delle moleste che ho subito nei diversi luoghi di lavoro che ho frequentato e la risposta è stata incredibile perché sono stata investita da uno tsunami di esperienze purtroppo simili alla mia, centinaia, migliaia di messaggi che raccontavano esattamente cose che erano successe anche a me sul luogo di lavoro. Così ho iniziato a raccogliere tutte queste testimonianze perché non andassero perse e il risultato è un quadro tanto vasto quanto inquietante. Il settore pubblicitario italiano, il settore in cui io lavoro, è malato di sessismo e sfruttamento. Proprio noi, i pubblicitari, che passiamo le giornate per lavoro a dettare alla gente cosa comprare, cosa mangiare, come comportarsi, addirittura cosa pensare, proprio noi, poi dentro i nostri uffici, tra le mura delle nostre agenzie, diamo vita alla peggiore rappresentazione umana. Con l'aiuto di persone incredibili che non smetterò mai di ringraziare, abbiamo fondato un collettivo. Questo collettivo non ha solo lo scopo di smantellare questa cultura tossica fatta di abusi e molestie, ma ha soprattutto lo scopo di aiutare e supportare le persone che queste cose le hanno subite e continuano a subirle. Così ci siamo organizzati, abbiamo continuato a raccogliere tutte queste testimonianze e abbiamo continuato a denunciare per portare alla luce tutta questa cultura tossica. E a settembre 2023 è uscita un'inchiesta in prima pagina sull'Espresso, firmata da Rita Rabisardi, un'inchiesta che espone i fatti e i nomi dei responsabili delle atrocità che avvengono all'interno della pubblicità italiana. Lo scopo per me, per noi, per Reb è sempre stato quello di creare una pressione dall'esterno verso l'interno per far sì che le persone di potere all'interno del mio settore lavorativo, quindi quello pubblicitario, usassero questo potere per cambiare le cose e per debellare il cancro che sta divorando le fondamenta del lavoro che io amo. Io sarò un'ingeno, forse troppo idealista, però ve lo giuro ero davvero convinta che sarebbe andata così. Io ero davvero convinta che le cose sarebbero cambiate, ma così non è andata. Di nuovo un altro tsunami. Sono stata colpita, questa volta purtroppo non da solidarietà e supporto, ma ho iniziato a ricevere su base giornaliera minacce, messaggi d'odio e offese di ogni tipo. Qualcuno è riuscito pure a mettere in dubbio la mia esistenza, ma io sono qui davanti a voi, voi mi vedete, io esisto. Mi hanno dato della bugiarda, mi hanno detto che sono una rivista, mi hanno detto che tutte le cose che ho detto sono inventate, che la mia esperienza di violenza è inventata, così come quella di tutte le altre vittime. Mi hanno dato della rivista che lo fa solo per la visibilità. E questo è quello che succede quando qualcuno prova a denunciare una violenza. Ora vi leggerò dei commenti, i commenti sono tutti veri, sono tutti stati scritti a me, i nomi sono inventati, perché faccio pur sempre la copywriter, quindi mi sono presa un pezzo creativo. Sconosciuta Arguta scrive, Tu cara Tania, che non ti conosco, hai combinato un casino, ma l'hai fatto apposta o sei così tonta e basta? Di questo commento mi piace l'incipit, dove questa persona ammette di non conoscermi affatto, eppure questa cosa non l'ha fermata da darmi della tonta. E mi ha dato della tonta solo perché mi sono permessa di denunciare una violenza. Quindi per la nostra sconosciuta Arguta, chi denuncia è tonta. Poi abbiamo massima giustizia. Tania Loschi deve chiedere scusa. È incredibile che si pretendano le scuse da me, ma non dai molestatori. Io per aver alzato la testa devo chiedere scusa, ma chi ha alzato le mani può rimanere estrenamente impunito. Distinto pensatore scrive, Si capisce chiaramente che raccontano un mucchio di palle. Questo commento è stato scritto sotto un video, in cui io e un'altra donna raccontiamo le moleste che abbiamo subito in ufficio. Ma per questa persona è molto più facile invalidare l'esperienza di una donna che mettere in dubbio il comportamento sceno di un uomo, perché è più facile mettere in dubbio una donna. Sconosciuta Molesto scrive, Va bene l'autostima, ma queste, chi le molesta? Qui c'è un implicito che sinceramente mi fa venire la pelle d'oca, e cioè si mette in correlazione l'autostima con le molestie, come se per meritarti una molestia dovesse essere abbastanza bella. È come se chi riceve delle molestie dovrebbe sentire il proprio ego, il proprio amor, il proprio crescere, alimentarsi. Vi do una notizia. È esattamente il contrario. Chi riceve molestie si trova l'autostima distrutta. Vera Disgusto scrive, Comunque ribadisco il commento fatto in precedenza su Tania Loschi. Che schifo. Questa persona, e ve lo posso assicurare, non si è presa la briga di dichiarare pubblicamente che le fanno schifo i molestatori. No, si è concentrata solo su di me. Sconosciuta e invalidante. Qua si parla di qualche sfogo, raccolto da tal Tania Loschi, ai più sconosciuta, e potrebbe pur essersi scritta da sola queste testimonianze. A quanto pare, per essere creduta, quando denunci una violenza, devi essere famosa. Se sei sconosciuta, nessuno ti può credere. Non sei credibile. E soprattutto, quello che stai denunciando, non è una violenza. Ti stai solo sfogando. Assunta verità. Tania Loschi non fa parte delle donne molestate, ed è priva di scrupoli, tanto quanto i molestatori. Ma poi abbiamo anche verità assunta, che dice, Tania Loschi si tratta di una speculatrice della peggior specie. Queste persone non mi conoscono, non sanno nulla della mia storia, non sanno nulla della mia esperienza. Eppure si sono permesse di dire e scrivere pubblicamente che io non sono mai stata molestata, che sono una persona senza scrupoli, che sono una speculatrice, e mi hanno paragonata ai molestatori. Io trovo questo molto ironico, perché le uniche persone che non si sono fatte nemmeno uno scrupolo a scrivere queste crudeltà pubblicamente sono state loro. Attento, osservatore scrive, Per farvi riconoscere, vi inventate le peggio cose. Ma abbiamo anche Mario Animalista, che gli dà manforte. Ciò che sta facendo la signora, cioè farsi pubblicità, cercare visibilità, eccetera, sfruttando le disgrazie di queste persone, è lo schifo totale. In natura, i saprofagi fanno così, o i vermi. Sono andata a cercare la definizione di saprofagi. Sono degli organismi che si nutrono specificatamente di materia organica in decomposizione. Io su questa cosa non voglio aggiungere altro, si commenta da solo. Invece però voglio assolutamente commentare la famosa visibilità e la famosa riconoscibilità che mi attribuiscono. L'unica popolarità che io ho ottenuto da quando ho iniziato a denunciare tutto questo schifo è presso gli uffici legali di alcune delle persone citate nell'inchiesta come molestatori. Sì, perché questi uomini di potere del settore pubblicitario italiano hanno ben pensato di mandargli delle diffide con l'unico scopo di mettermi a tacere. Purtroppo per loro con scarsi risultati. Scarsissimi. Ma abbiamo dottor stranamore. Trovatevi un finanziato vero. Così vi passa il desiderio di mettervi gli occhiali a cuoricino. Parla proprio di me. Serena Esteta aggiunge Tu vuoi stare tranquillo che non ti tocca nessuno? Questi due commenti hanno degli assunti impliciti. Il primo è che mettono in relazione le molestie subite sul luogo di lavoro con la bellezza e l'essere in una relazione stabile. La mia vita privata il mio modo di apparire quello che faccio nel mio tempo libero non hanno niente a che fare con le molestie che ho subito o che subisco. Le molestie hanno sempre solo a che fare con il carnefice e quanto si sente in potere di attuarle. Leggere con voi questi messaggi per me è doloroso. È veramente molto doloroso. Però credo che sia necessario. Perché è essenziale per raccontare la realtà brutale che colpisce chi decide di denunciare. Quando sentite di un caso di violenza di una donna perseguitata dall'ex o da un vicino di casa di una donna molestata dal suo capo da un suo parente o da un collega e vi chiedete perché non ha denunciato? Ripensate a queste storie. Pensate a tutte le persone che come me hanno denunciato e quello che hanno ottenuto in cambio è stata altra violenza. Tantissima violenza. Questa non è solo la mia storia. Questa è la storia di tutte le persone che subiscono violenza di genere e molestie ogni giorno, in ogni ambito, in ogni luogo. Non possiamo voltare la testa all'altra parte pensando che questo non ci riguardi. Combattere le molestie e la violenza di genere riguarda tutti noi. tutti. Ed è una responsabilità di ognuno di noi combatterle sempre e ovunque si manifestino. In ufficio, a scuola, per strada, tra le mura domestiche. Se decidiamo di non agire quello che stiamo facendo indirettamente è supportare gli abuser e rimanere indifferenti davanti all'ingiustizia e alla violenza è la peggiore pubblicità che possiate fare a voi stessi. Fidatevi di me. La pubblicità è il mio lavoro. Grazie.