 Raja Revisore Mi chiamo Raja. Sono nata in Libia nel 1989, mentre il mondo era intento a ridisegnare i suoi confini. Sono nata in Libia, ma non sono libica, o almeno lo sono soltanto di nascita. Mia madre è infatti in Marocchina e mio padre è Berbero, l'una di discendenza araba, l'altra asiatica. Ho passato la mia prima infanzia in Marocco insieme ai genitori di mia madre e poi soltanto nella predalescenza ho conosciuto questo bellissimo paese, l'Italia. Fin da bambina non mi sono mai fermata e non ho intenzione di farlo e ho capito che in qualche modo siamo tutti immigrati. Ecco perché anche oggi vorrei portarvi con me in un viaggio migratorio che parte con un episodio biblico attraverso diverse terre fisiche e tematiche, dal Giappone all'Africa, dalla preistoria al mondo che verrà. Mi spiego meglio. Quale prima volta in tariffa un'altra persona si può parlare con un'altra persona e questo lo sento che non si può capire che non si può capire. Molti di voi non hanno capito che cosa ho detto, immagino. Ho detto, c'è stata una prima volta nella storia in cui qualcuno ha detto qualcosa a qualcun altro che lo stava ascoltando e questo qualcun altro non ha capito niente. Un po' come è successo qualche secondo fa, soltanto che non era la prima volta. Quella prima volta invece è un episodio biblico che ha ispirato centinaia di migliaia di artisti di tutto il mondo. Una storia che forse già conoscete tutti e sicuramente ci riguarda tutti. C'è stato un tempo in cui gli uomini erano tutti uniti e parlavano la stessa lingua. Ad un certo punto che cosa si dicono? Si dicono, venite, costruiamo una città in cui il principale monumento, quello più rappresentativo, è una torre alta fino al cielo. Dobbiamo farlo. Ascoltate bene. Dobbiamo costruire un simbolo per non disperderci mai. Un gigantesco emblema di mattoni che ci ricorderà per sempre il giorno in cui avremo vestiti, capelli, valori e sogni diversi che non dobbiamo scannarci tra di noi. Non dobbiamo perdere la memoria della nostra unità. Simbolo in ebraico, Shem, significa anche nome e fa riferimento alla capacità immaginativa e alla bellezza. Un simbolo di quello di cui l'uomo è capace. Un esempio di estrema bellezza. Insomma, una di quelle volte in cui l'uomo ha provato a sfidare Dio e di solito non finisce bene. Appena inizia il cantiere Dio scende e decide di mischiare loro le lingue, di differenziarle per confonderli, di spaventarli a morte. Lo fa forse perché loro hanno sfidato lui e allora lui sfida loro? Beh, non possiamo saperlo. Comunque ognuno se ne va per la sua strada. Allora, facciamo finta che sia andata così, che questo episodio non sia solo un racconto, che sia tutto vero. Ad un certo punto io non ti capisco più e allora vado a parlare con un altro. Ma anche quest'altro io non lo capisco. Quindi che faccio? Faccio la valigia e insieme a tutti quelli con cui riesco a comunicare vado a cercarmi una terra dove poter ricominciare da capo. Secondo il monoteismo più antico, prima stavamo tutti insieme. Poi, per volere non nostro, siamo stati divisi e abbiamo cominciato a migrare. La nostra vita, da organizzata e comunitaria, si è trasformata in vita in transito, in cammino verso qualcosa, in viaggio verso qualcuno. In altre parole, la vita di noi esseri umani è iniziata all'insegna della separazione e della migrazione. Sarà forse per questo arcaico retaggio che in alcune culture si vive con una piccola valigia sotto al letto, un microcosmo di pochi essenziali elementi che servono allo sviluppo e alla sopravvivenza dell'individuo. Una valigia leggera, così non ci si stanca nel movimento continuo e si è più predisposti a ricevere ciò che ci verrà donato giorno dopo giorno. D'altronde, nella vita tutto può cambiare, da un momento all'altro. Puff! E guerre, malattie e clima sono solo tre dei possibili fenomeni scatenanti. La filosofia del bagaglio in mano per qualche catastrofista climatico che non per forza vive in un emisfero diverso dal nostro è già da anni uno stile di vita. Pensate che in Giappone esiste la filosofia del meno. Si chiama dan-shari. Dan-shari vi deriva dall'unione di tre verbi. Dan- rifiutare, sha- buttare, ri- separarsi dal desiderio di possesso. Questo metodo è un'arte che vuole dare il giusto valore alle cose. E le cose hanno valore, lo sapete bene, quando vengono usate. Noi invece amiamo tenerle just in case, come l'agenda che la banca ci regala ogni Natale. Quando sappiamo razionalmente che dovremmo tenere solo ciò di cui abbiamo bisogno e che soprattutto ci rende ferici. Dovremmo sperimentare la gioia che si prova a lasciare andare le cose che non ci servono. Quello che il minimalismo chiama la gioia del meno. The joy of less, visto che è iniziato in America. Il dan-shari insegna a vivere come una farfalla. Pungi come un'ape, vola come una farfalla, dice Muhammad Ali. E nel 1974 a Kinshasa si scontrò contro George Foreman il Gigante. Ha vinto la farfalla. La farfalla non ha nidi, non scava tane, non ha una casa. Vola libera e leggera. Ed è libera perché leggera. Adesso immaginiamo noi, lo so che è un'impresa difficile, di preparare questo bagaglio. È molto complicato viaggiare con un bagaglio stravieno. E se fossimo in volo e a un certo punto il pilota ci discesse che per un guasto, un'emergenza, dobbiamo assolutamente abbandonare l'aereo, vi assicuro che il nostro bagaglio stravieno di cose a cui teniamo tantissimo sarebbe l'ultimo dei nostri pensieri. Perché la sopravvivenza è tutto. L'umanità ha inizio con una migrazione collettiva. La prima migrazione certificata è quella dell'Homo erectus. Questo antenato, meraviglioso nonno, è entrato in conflitto con le specie carnivore e ha dato inizio a una serie di migrazioni che lo portarono dall'Africa al vecchio mondo, fino al sud-est asiatico. Ebbene, da prima è toccato a tutti. Democrazia. Poi a fasi alterni, ad alcuni. Domani potrebbe toccare a voi e magari di nuovo a me. Perché no? Quando i primi italiani negli anni Sessanta e dell'Ottocento sono andati in America, pensate, venivano chiamati guinea per via dei loro colori, così diversi dal fenotipo americano. Venivano considerati lavoratori dequalificati e trattati senza guanti. Ma la speranza di una vita migliore è più forte di qualunque altro sentimento, per fortuna. Questa stessa speranza ha portato i miei genitori a migrare dal Marocco in Libia, dalla Libia in Marocco, dal Marocco in Svizzera, dalla Svizzera in Italia e poi di nuovo dall'Italia in Svizzera. Non si fermano. Sono così. Io mi sono fermata per adesso. E poi, teniamo conto che cambiare così, rapidamente e radicalmente stile di vita, comporta sempre dei traumi. Mio nonno, anche lui un po' traumatizzato, era fissato con il risparmio dell'acqua. In Marocco l'acqua scarseggia, quindi è considerata un bene prezioso. Sembra che in Italia l'acqua ha iniziato a scarseggiare con il mio arrivo. La siccità, signori, mi ha seguita da Casablanca. Se no, non c'è spiegazione. Ma una c'è. Perché l'emigrazione dall'Africa non ha solo una causa economica, ma soprattutto climatica. Per meglio dire, le condizioni climatiche mettono in crisi il sistema produttivo e la mancanza di impiego che ne deriva trasforma gli impiegati in migranti climatici. Bloccando quindi la migrazione si compie un crimine contro natura. La nostra specie non si sarebbe diffusa senza la spinta a migrare. Così. Noi oggi diamo per scontata una convinzione, ovvero sia quella di bloccare e limitare le migrazioni. Questa convinzione ostacola la nostra naturale propensione alla sopravvivenza e alla conservazione della specie. Lo ripeto. La sopravvivenza è tutto. È l'algoritmo della specie animale. Forse l'algoritmo umano ha un piccolo bug nel sistema? Tutti gli animali si muovono, migrano. Perché noi dovremmo essere confinati nel territorio in cui siamo nati? Molto banalmente anche il sud Italia ha subito le stesse discriminazioni, gli stessi blocchi e gli stessi ostacoli. E meno male che ci hanno anche un po' riso su. Perché mi viene in mente quella scena divertentissima del film Ricomincio da tre, quando Massimo Troisi, in viaggio a Firenze, verso la ricerca del sé, quindi un viaggio più spirituale che pratico e lavorativo, stanco di sentirsi dire per l'ennesima volta che da napoletano non poteva che essere un migrante, dice. Qua pare che un napoletano non può viaggiare, può solamente emigrare. Ci rendiamo conto che siamo di fronte a un enorme paradosso. Oggi tutto può circolare liberamente, ma tutto, proprio tutto, tutto, tranne le persone. Siamo lontani a ogni luce da quanto sancito nella Dichiarazione Universale dei Diritti dell'Uomo, dove si afferma che ogni individuo ha diritto alla libertà di movimento, di residenza entro i confini di qualsiasi stato, ha diritto di lasciare qualsiasi paese, compreso il proprio. Secondo la Dichiarazione, ognuno di noi è libero di andare per tornare o andare per restare. Può mescolarsi con qualsiasi cultura o decidere di mettere radici in una in particolare. La Dichiarazione Universale dei Diritti dell'Uomo afferma qualcosa di totalmente distante dalla nostra vita vera. Ma se c'è stato un tempo in cui eravamo tutti insieme, un motivo ci deve essere per forza. E forse l'episodio della Torre di Babele esprime al meglio, in termini concreti, la vita vera di un sacco di gente. E attenzione, queste per me non sono soltanto parole, sono fatti. La mia vita è un fatto, il mio lavoro è un fatto. Io, come tutti voi, sono molto più che un episodio. E aggiungo, se non fosse così una musulmana, marocchina, nata in Libia, con metà sangue arabo e metà berbero, non avrebbe certo deciso di cominciare il suo discorso con un episodio della Bibbia. La religione è cultura e la cultura non può, non deve essere divisiva. Il mio lavoro è quello di parlare con le persone. La mia vita è circondata da lingue diverse. Io sono, senza averlo scelto, una fiera operaia di Babele. Ma di questi operai in questo paese ce ne sono tanti. E tantissimi ce ne sono nel resto del mondo. Molti lo saranno anche inconsapevolmente, come me da bambina. Ma lo sono. E questo è molto più che un inizio. Il mio invito è quello di vedere se stessi in ogni immigrato. Perché potresti essere tu, un tè di ieri o di domani. Potrebbe capitare a chiunque. E forse sta già accadendo. Una ragazza che ho conosciuto durante l'incontro dei giovani italo-marocchini a Bologna, poco tempo fa mi ha lasciato un messaggio su Instagram, in DM, come direbbero i giovani, se no sono una boomer. E si concludeva in questo modo. Grazie Rajah. Masha'Allah ti voglio bene. Inizio con la Bibbia e finisco col Corano. Masha'Allah significa come ciò che Dio, Allah ha voluto. Ed è un'esclamazione di ammirazione e di auspicio. Nel Corano c'è scritto a chiare lettere che non si può inculcare la fede nelle persone. E io non posso convincervi, o tantomeno costringervi, lungo da me, ad avere fede nel fatto che il nostro destino è quello di tornare a cooperare insieme su un'altra torre. Ma posso provare a convincervi a credere un po' di più nell'essere umano. Ammiro, stimo ed auspico il successo a tutti coloro che riescono ad arrivare da qualche parte e fare cose buone, utili e divertenti, non a prescindere, ma grazie alla loro diversa provenienza. Masha'Allah. Grazie.