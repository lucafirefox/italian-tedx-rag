 Revisore.it Tutti noi sappiamo qual è il mestiere più antico al mondo. Il secondo, ve lo dico io, è stato il becchino. Mentre il terzo mestiere più antico su questo pianeta è stato quello della drug queen. Da quando noi esseri umani abbiamo deciso di catalogare alcuni capi di abbigliamento come da uomo e da donna, noi drag siamo esistite. Ma che cos'è una drag queen? E come può la sua storia rivelare un po' di più della nostra? Come può? Noi abbiamo una storia antichissima. E prima di questo termine, drag queen, ne esisteva un altro per identificare lo stesso fenomeno, travestitismo. Abbiamo notato come in tutte le culture e tutte le civiltà abbiano avuto travestiti al loro interno. Alcuni l'hanno fatto per scopi religiosi, come gli antichi greci, che si travestivano da dei e dee per omaggiare i divini a teatro. Qui molte drag studiose indicano l'inizio della prima e vera drag queen, Tespi, che nel 600 a.C. esce dal coro greco per recitare finalmente soggetto. Altra società, invece, usarono i travestiti per necessità, come nel teatro shakespeariano, o tutto il teatro dalla Roma antica fino alla Commedia dell'Arte, che impediva alle donne la messa in scena. Qui, allora, ragazzini preadolescenti vestivano i capi femminili e andavano in scena per recitarne i ruoli. Alcuni dicono che sia stato Shakespeare, a coniare il termine drag. Ma in tutte le culture e in tutti i secoli il travestito aveva un ruolo ben preciso, quello di intrattenere. È ed era un mestiere. E drag, come il mio orecchino, era la sua divisa. Dall'inglese, to drag, ovvero trascinare, si rifeeva ai lunghi abiti suntuosi da donna che l'interprete doveva, per forza di cose, trascinare in scena. Ma... scusatevi quando l'orecchino... mi sento mio padre senza. Dall'inglese, to drag, ovvero trascinare, si rifeeva a questi lunghi abiti suntuosi che doveva portare in scena. Ecco, questo era un termine teatrale, ma in un momento ben preciso della nostra storia esce dal foyer del teatro per entrare nell'uso comune. E quel momento è stato proprio l'epoca vittoriana. Ah, l'epoca vittoriana! Bellissimo momento della nostra storia che ci ha dato ancora tanto. I condomini, la rivoluzione industriale, lo sposarsi in bianco, il capitalismo... Ecco, i nostri bis bis bis nonni inventano anche il moderno concetto di gender. Ovvero, l'uomo che porta i pantaloni in casa e la donna come angelo di focolare. E in questa società serviva un termine per identificare i trasgressori di questo binarismo. È in quest'epoca vittoriana che vengono arrestate Fanny e Stella, fuori da un teatro di Manchester. La commedia era stupenda, ed era anche appena finita. E la polizia nota due donne dall'altezza sospetta uscire. Le ferma e nota che sono due uomini, Ernest e Frederick. È del maggio 1870, al report della polizia The Man in Women's Clothes, che si domanda come può un uomo travestirsi dal gentil sesso. Ecco, a Fanny e Stella vengono esaminati i genitali, vengono interrogate per ore. Con loro si utilizza una nuova tecnologia, la frenologia, che misura le varie sezioni del tuo cervello per capire come può essere diverso da quelli definiti normali. Ma non trovano niente. E allora la risposta a questo rebus è un'altra. I due sono amanti, i due sono omosessuali. E per questo vengono arrestati per tre anni e sei mesi in carcere. Ma dall'altra parte dell'oceano, a Broadway, si erige l'Elting Theatre, in onore di Julian Elting, il più grande female impersonator della storia. Altro termine, ecco. Ad oggi, female impersonator e drag queen possono essere considerati sinonimi, ma nella nostra storia indicano due categorie ben precise. La prima sono gli attori, coloro che hanno studiato il metodo, quelli che una volta che il sipario si chiude, si struccano e tornano a casa dalle loro mogli. I secondi, invece, sono i disadattati, un misto fra crossdresser pervertiti e invertiti, coloro a cui piace travestirsi da donna anche se non hanno un palco sotto i tacchi. Ma di female impersonator ce ne sono stati pochi, mentre di drag ce ne sono state milioni. Ecco, c'è uno stereotipo che crede che la drag sia soltanto un uomo effemminato in parrucca. Beh, io ne sono la riprova perché questi sono i miei vei capelli, quindi non tutte siamo così. Ma la storia ci dimostra che il drag e il travestito l'hanno potuto fare tutti. Ad esempio, noi drag siamo state donne alla nascita, donne cisgender, come Josephine Baker e Marlene Dietrich, che nei camerini del loro cabaret chiedevano alle loro colleghe drag queen di essere truccate per apparire più femminili in scena. Con loro scambiavano trucchi del mestiere, escamotage, costumi e accessori di scena. Ecco, noi drag siamo anche state uomini etero, uomini etero nella prima e nella seconda guerra mondiale. Nella prima c'è stata Enigma, drag napoletana dei primi del Novecento, che ammaliava i suoi comunitoni al fronte. Mentre nella seconda il drag show spopola in quasi tutte le nazioni. Foto di soldati in gonnella fanno accapponare la pelle ai soldati tedeschi, mentre in America il drag show viene considerato patriottico. Il soldato che si immola per la patria e per il benessere dei suoi compagni, che si traveste in gonnella. È così tanto famoso e popolare questo drag show che ne fanno anche un film, This is the Army, del 43, dove un giovane Ronald Reagan fa il suo debutto davanti alla macchina da presa travestito. Noi drag siamo anche stati madri e genitrici, come Crystal La Beja, che conia il termine house, ovvero casa. Lei, come una madre, accoglie sotto il suo tetto tutte quelle persone queer rifiutate dalla loro famiglia di sangue e crea così il concetto di famiglia di scelta. Oltre ad essere madri siamo anche stati bambini e bambine, figli e figlie della comunità drag di San Francisco de Coquettes, che crea spettacoli di teatro drag all'improvviso e i figli ne imitano le gesta. Col cartoncino ritagliano le sopracciglia, con un telo di lame oro steso ad asciugare si fanno un costume, si truccano e pensano di essere qualcun altro. Noi drag siamo anche delle ottime raccontastorie, non fate testo da me, però siamo anche delle ottime raccontastorie, come Skip Arnold, che al The Shed di Chicago, uno dei primi locali dichiaratamente omosessuali della nostra storia, racconta al pubblico la fiaba della buonanotte, dei tre frocellini. Ecco, sul finale il lupo Blow il terzo frocellino, chiamato The Doll nella sua casa di carta velina e specchi. Ma noi drag siamo anche estremamente competitive e anche estremamente belle, come tutte le reginette di bellezza dei nostri concorsi. La più bella, a parer mio, è stata Naomi Sims, che nell'84 vince Miss Female Impersonator of the Year, il primo concorso di bellezza drag trasmesso in televisione. Noi drag siamo anche state ecclesiastiche, suore e angeli per i meno fortunati, con le sorelle della perpetua indulgenza, sempre un gruppo di San Francisco che si traveste da suora e aiuta i meno fortunati ammalati della prima epidemia di HIV. Fanno delle raccolte fondi. La più famosa è Il Piumanzo fra i Gesù, dove degli energumeni capelluti si sfidano per portare la croce assieme alle sorelle durante il Pride di quell'anno. Noi siamo stati anche tantissimo altro. Siamo state italiane e patriottiche con le sorelle bandiera. Oppure star mondiali con RuPaul. Ecco, col suo singolo supermodel, You Better Work, che nel 94 ci porta a Sanremo, dove un giovane Pippo Baudo chiede Are you basketball player? E RuPaul risponde I love everybody. Non si sono proprio capiti. No. Poi vinciamo un Oscar. Ovviamente per trucco e costumi con Priscilla la regina del deserto. E con A qualcuno piace caldo combattiamo la censura hollywoodiana. E oramai siamo dappertutto. Siamo nei cartoni animati. Siamo nei musei. Siamo nei reality show. Nelle scuole. Con i nostri outfit colorati mettiamo il sorriso a tutti i bambini. Pensate, ecco, prima di fare questo TED Talk io ero lì davanti a fumare e usciva la scolaresca. E tutti ridevano, tutti mi indicavano. E' stato molto bello, anche un po' too much. E ora ci improvvisiamo anche speaker per un TED Talk. Ma perché facciamo tutto questo? Perché la drag non è diventato uno di quei misteri obsoleti come il menestrello o il casellante? Beh, in primis perché la nostra comunità queer ha bisogno di noi. Specialmente in questo giugno, in queste musee del Pride. Noi drag siamo come le loro supereroine delle Wonder Woman. Soltanto che ci mettiamo almeno tre ore per prepararci e non basta un giro su noi stesse, ecco. Ma soprattutto noi portiamo una risata, un pianto, una riflessione, lotta e coraggio alla nostra comunità. Ma soprattutto noi drag esistiamo ancora per merito vostro. Ecco, la drag è una performance di genere. E' il gender portato al 200%. Donne in sala, io sono la vostra versione estrema. E uomini, non vi preoccupate che per voi ci sono i drag kings. Dimostriamo che i capelli lunghi, la vita stretta, i tacchi alti, la gonna invece che il pantalone, le labbra voluminose, un seno grande, le ciglia lunghe, sono soltanto segnali dell'essere donna. Ma non sono la donna stessa. Mi ricorda le parole di una grande filosofa che tanto tempo indietro disse siamo donne, oltre le gambe c'è di più. E magari studiando la storia di noi drag queen riusciamo a capire come mai come società ci imponiamo tutto questo. Perché ancora oggi crediamo che l'uomo venga da Marte e la donna venga da Venere. Come mai dopo millenni dividiamo ancora i nostri vestiti come da uomo e da donna? Questa è una risposta che vi dovete dare voi. Io sono soltanto una drag queen, sono soltanto la vostra parodia, sono soltanto il vostro specchio e faccio parte della vostra storia. Grazie mille. Grazie mille.