 Maria Lucia Revisore Vedo che oggi siamo quasi tutti studenti, quindi vorrei approfittarne per parlare assieme un po' di fisica. Per iniziare, per favore, chi tra voi ama la fisica, alzi la mano. Bene, adesso invece tutti gli altri che detestano la fisica alzino No, forse è meglio evitare questa domanda. Mi sembra di vedere che qui presenti ci siano anche dei docenti, quindi preferirei evitare situazioni imbarazzanti. Questo però non è importante, proseguiamo. Come forse saprete, ai fisici piace moltissimo dimostrare le loro teorie attraverso degli esperimenti concreti. Ecco, forse non ve ne siete resi conto, ma anche voi avete appena fatto lo stesso. Vi dirò di più. Avete appena dimostrato una teoria. Che è questa? La fisica è brutta. Infatti, avrete visto che alla prima domanda pochissimi di voi hanno alzato la mano. Se ne deduce che tutti gli altri o detestino la fisica, o perlomeno ne siano indifferenti. Ecco, proprio questa indifferenza si può ritrovare analizzando numerosi fatti e dati. Per esempio, quando si parla di materie STEM, ovvero il macrosettore che riguarda tutte le discipline di ambito scientifico, la fisica non è quasi mai citata. Oppure, guardando al panorama universitario italiano, è facile rendersi conto che non c'è nemmeno un corso di fisica tra i mille più frequentati in Italia. Tutte queste sono prove concrete che dimostrano appunto che la fisica è brutta. Mi rendo conto però che questa affermazione non si può basare solo su alcuni fatti e dati. Per questo vi fornerò ulteriori prove a sostegno. Innanzitutto, si può dire che la fisica sia brutta perché è una materia eccessivamente difficile. Infatti, la fisica è quella disciplina che cerca di spiegare fenomeni già di per sé complessi, con termini ancora più esclusi. Vi faccio un esempio. Motoroto traslatorio, entropia, resistività, mutua induzione, conduttore omico, trasformazione adiabatica. Mi fermo perché credo abbiate capito il concetto. Il risultato di tutto questo? Non si riesce a comprendere nulla. È evidente. È evidente. Ripensandoci, mi sta sorgendo un dubbio. Davvero la fisica è formata solo da conti e formule complesse? Davvero solo i geni possono capire la fisica? Non ne sono più tanto convinta. Infatti, sotto certi aspetti, si può dire che la fisica sia anche intuitiva. Posso dimostrarvelo. Guardiamo tutti assieme questa formula. Sì, effettivamente letta per la prima volta può apparire difficile. In realtà, descrivi un fenomeno molto semplice. Gli oggetti, se lasciati cadere, precipitano fino al suolo. Questo perché la Terra, dotata di una massa molto maggiore rispetto al nostro libro, lo attira a sé, quasi come fossero delle calamite. Questa legge fu formulata da Isaac Newton, uno dei più grandi fisici mai esistiti. La cosa interessante è che Newton non si limitò a fare conti su conti nel suo studio polveroso. Lui andò all'aria aperta, analizzò il mondo che lo circondava e attraverso intuizioni ed esperimenti riuscì appunto a formulare la legge di gravitazione universale, una delle più importanti di tutta la fisica classica. Vi dirò di più. Non solo la fisica può anche essere intuitiva, oltre che difficile. La fisica non è neppure per soli geni. E questo ce l'ha insegnato lui, Einstein. Lui fu uno dei più grandi fisici mai esistiti. Tuttavia, nemmeno la sua vita fu priva di difficoltà. Infatti, a scuola era descritto dai suoi insegnanti come un alunno indisciplinato e poco incline allo studio. Inoltre, non venne nemmeno ammesso quando fece domanda d'ammissione per il Politecnico di Zurigo. Tutte queste iniziali difficoltà non lo fermarono. Lui era una persona curiosa. Era un ragazzo come tutti noi all'inizio, pieno di dubbi, perplessità, domande verso il mondo. Ad oggi è ricordato come uno dei più grandi fisici che la storia abbia mai conosciuto. Ma non tanto perché i libri di testo lo descrivono così. Lui fu un grande perché ci insegnò che si fa fisica nel momento in cui non si è più sicuri di niente. Però si è ancora curiosi di tutto. Ecco, quindi no, la fisica non è per soli geni. Però scusate, sto divagando. Questo non è il nostro tema. Noi vogliamo dimostrare che la fisica sia brutta. Per fortuna, di motivazioni ce ne sono ancora. Infatti, si può dire che la fisica sia una disciplina noiosa. Ed è facilissimo dimostrarlo. Per esempio, provate a guardare a questa dimostrazione. Penso che i più attenti tra voi abbiano già iniziato a fare delle smorfie. Ma molti altri probabilmente stanno prendendo il loro telefono e si sono pian piano inavvissati nel loro posto a sedere. E d'altronde questa è una reazione normale. La fisica è un'accozzaglia di termini ingarbugliati. Unicamente da imparare a memoria e applicare meccanicamente. Quindi, meglio fare qualsiasi cosa d'altro. Anche se, riflettendoci, forse non sono più così tanto sicura che noiosa sia l'aggettivo corretto. Infatti, ogni tanto la fisica riesce anche ad essere rivoluzionaria. Ci permette di vedere il mondo con occhi diversi, rivoluzionando completamente le nostre certezze. E la storia ce lo dimostra. Per esempio, inizio Novecento. Quelli erano gli anni in cui si credeva che la fisica avesse raggiunto il suo apice massimo. Tutti i fenomeni della scala macroscopica erano stati scoperti. Ecco, di fronte a questo clima di certezza generale, alcune persone non si accontentarono. Vi faccio alcuni nomi, magari li avrete sentiti. Einstein, Oppenheimer, Bohr e molti altri come loro. Tutti questi, che ad oggi sono riconosciuti come grandi fisici, vogliono andare oltre a quello che si vedeva con gli occhi. E grazie alle loro scoperte, riuscirono a portare alla luce un nuovo mondo. Il mondo del microscopico, fatto di atomi, fotoni e quarche. Loro rivoluzionarono la fisica completamente. Tutti questi grandi fisici furono come stelle luminose, che illuminarono con le loro scoperte l'intera umanità. Ci hanno appunto dimostrato che la fisica non è solo noiosa, ma può essere anche rivoluzionaria. Voglio farvi un esempio di cosa tutto questo abbia comportato. Per favore, provate ad appoggiare le vostre mani, una sopra l'altra in questo modo. Forse percepirete il contatto. E penso che tutti potrebbero affermare che le nostre mani si stanno toccando. Ecco, in realtà è stato provato che, anche se noi percepiamo il contatto, non c'è una reale interazione tra i nostri palmi. Quello che noi percepiamo è in realtà la forza repulsiva tra gli atomi delle nostre mani. risultato? Noi vediamo le mani a toccarsi, ma in realtà non è così. Questo ci dimostra che la fisica ci apre gli occhi, ci fa vedere il mondo diverso e rivoluziona completamente quelle che sono le nostre certezze. Tutto molto bello, starete pensando a questo punto. Magari la fisica non è difficile. Magari la fisica non è neanche noiosa. Ma cosa ci serve tutto questo? Qual è il ritorno pratico che ne otteniamo? Sono domande più che lecite che io stessa mi sono fatta. Può apparire facilmente che la fisica sia una materia poco applicativa. Non serve certo conoscere le onde elettromagnetiche per mandare un messaggio WhatsApp. Ne dobbiamo sapere a memoria i principi dell'ottica per indossare gli occhiali. Ecco, in realtà non è esattamente così. E di questo me ne sono resa conto in prima persona. All'epoca facevo la terza media e i nostri professori avevano organizzato un laboratorio di fisica con un esperto esterno. Io di fisica non ne sapevo nulla e sinceramente non mi interessava molto. Quella era una scusa come un'altra per saltare un giorno di lezione. Devo ammettere però che mi rimasero impresse le parole che ci rivolse questo esperto. Alla fine del suo discorso si congettò da noi dicendo Ragazzi, vi ho appena dimostrato perché la fisica può essere bella. Mi auguro vivamente che voi non crediate ad una sola parola di quello che vi ho appena detto. Vorrei che vi rimanesse che fisica non è ripetere a memoria quello che ci insegnano gli altri. Fare fisica vuol dire indagare in prima persona e scoprire quella che è la verità. Queste parole mi sono risuonate a lungo nella testa. Non sapevo cosa pensare. Però ero contenta che per una volta la possibilità di scelta fosse mia. Io in prima persona potevo indagare e scoprire quale fosse la verità. E così feci. Dopo cinque anni che studio fisica allo scientifico credo di aver capito il significato di queste parole. Fare fisica è indagine, ricerca e scoperta. Vuol dire pensare con la nostra testa, sviluppare un atteggiamento critico. Magari vi starete chiedendo ma cosa ci serve tutto questo? In realtà è molto utile, soprattutto nella nostra società. Pensare con la nostra testa ci permette di essere più attenti di fronte a quelle che possono essere fake news, raggiri, frodi. Noi impariamo ad essere persone consapevoli delle nostre scelte. Bene. Quindi, riassumendo, non si può neanche dire che la fisica sia inutile. Ma allora, esistono davvero delle motivazioni per dire che la fisica sia brutta? No. Cosa vado a pensare? Ci devono essere. È provato da fatti e dati che la fisica non piaccia la maggior parte delle persone. e il motivo non può che essere uno. La fisica è brutta. Anche se... in questo motivo non mi vengono in mente altre motivazioni per affermare che la fisica sia brutta. anzi, mi verrebbe quasi da dire che la fisica è bella. Questa però è un'ipotesi. e io non mi voglio fermare a una semplice opinione. Sono una persona consapevole quindi voglio ricercare in prima persona la verità. Scoprire se queste parole sono vere. e voi? Cosa avete intenzione di fare? Voi credete ancora che la fisica sia brutta? Grazie dell'attenzione. Grazie. Grazie. Grazie. Grazie. Grazie. Grazie.